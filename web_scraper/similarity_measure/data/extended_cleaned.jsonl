{"id": 1, "text": "I Danmark har det den seneste tid v\u00e6ret vanskeligt at skaffe h\u00e5ndsprit, men alle har mulighed for at vaske h\u00e6nder i rent vand og med s\u00e6be. For tre milliarder mennesker i udviklingslande er det ikke en selvf\u00f8lgelighed, og det f\u00e5r nu udviklingsminister Rasmus Prehn (S) til at reagere. - Det her kan g\u00e5 helt galt. Vi kommer formentlig allerede i n\u00e6ste uge igen til at tage stilling til, hvad vi yderligere g\u00f8r, men nu her bevilger vi 100 millioner kroner, siger han. Den danske regering har besluttet at give de 50 millioner til FN's b\u00f8rnefond, UNICEF, og 50 millioner kroner til Verdenssundhedsorganisationen WHO i st\u00f8tte til indsatsen mod COVID-19 i udviklingslandene. If\u00f8lge UNICEF og WHO har 40 procent af klodens befolkninger ikke regelm\u00e6ssig adgang til rent vand og s\u00e6be. Og hvert \u00e5r d\u00f8r omkring 300.000 b\u00f8rn af diarr\u00e9lignende sygdomme, der kunne v\u00e6re undg\u00e5et, hvis de havde haft adgang til ordentlig hygiejne. Dette var vel at m\u00e6rke f\u00f8r, coronavirusset spredte sig. Det bliver n\u00e6rmest umuligt at s\u00e6tte tal p\u00e5, hvor mange b\u00f8rn der f\u00e5r brug for hj\u00e6lp, if\u00f8lge generalsekret\u00e6ren i UNICEF Danmark, Karen H\u00e6kkerup. - De f\u00e5r brug for vand og sanitet, men ogs\u00e5 skolehj\u00e6lp. Vi skal i den grad have samlet penge sammen, s\u00e5 vi kan sikre at b\u00f8rnene overlever. Generalsekret\u00e6ren kalder behovet for 'n\u00e6rmest uendeligt'. - Vi har ikke set noget, der minder om det her, siden ebolakrisen i 2014-16, og det var kun i Vestafrika. Det her er i hele verden, siger Karen H\u00e6kkerup. Den seneste uge har coronavirus med hast spredt sig til store dele af Afrika, og det findes nu i 36 ud af Afrikas 54 lande. De officielle antal smittede er stadig samlet set under 1.000, men det er g\u00e5et hurtigt i de seneste dage, og det bekymrer den danske udviklingsminister, Rasmus Prehn. - Folk d\u00f8r i forvejen af mange sygdomme. Sundhedstilstanden er meget sv\u00e6kket p\u00e5 grund af alle de andre sygdomme, og det kan blive katastrofalt. Tag et land som Burkina Faso, hvor jeg lige har v\u00e6ret. Der har de adgang til en respirator, siger han. De 50 millioner kroner, som regeringen nu bevilger til Unicef, vil b\u00f8rnefonden blandt andet bruge p\u00e5 beskyttelsesudstyr, information og ikke mindst adgang til rent vand. - Det her er ikke en katastrofe, som vi har set f\u00f8r. Vi kan tage vores oprindelige plan for 2020 og kr\u00f8lle sammen, og nu laver vi en ny sammen med WHO. Vi arbejder blandt andet ogs\u00e5 p\u00e5 at lave digitale skoler og l\u00e6ringsmateriale, siger generalsekret\u00e6r Karen H\u00e6kkerup. Mens f\u00f8rst Kina og siden Europa blev lukket ned i kampen mod coronavirusset, s\u00e5 det faktisk l\u00e6nge ud til, at Afrika for en gang skyld skulle slippe for en farlig sygdom. Men med de seneste dages udvikling er der intet, der tyder p\u00e5, at det vil v\u00e6re tilf\u00e6ldet. WHO har bedt de afrikanske lande forberede sig p\u00e5 det v\u00e6rste, og i denne uge har vi da ogs\u00e5 v\u00e6ret vidne til, at store dele af Afrika er lukket ned. I lande som Sydafrika, Kenya, Tanzania og Nigeria er b\u00f8rn sendt hjem fra skole. Der er indf\u00f8rt forbud for forsamlinger, og pludselig kan man m\u00e6rke, at befolkningerne er voldsomt bekymrede. I Cape Town, hvor jeg bor, er der nu langt mellem busserne, der er f\u00e5 biler p\u00e5 vejene, og butikkernes hylder bliver ribbet flere gange om dagen. Regeringen har indf\u00f8rt forbud mod prisstigninger p\u00e5 en lang r\u00e6kke varer, blandt andet toiletpapir og h\u00e5ndsprit. I Kenya jagter politiet dem, der tager en tur p\u00e5 stranden. I Sydafrika er det nu forbudt at s\u00e6lge alkohol om aften, og i Cape Towns fattigste kvarterer, der i \u00e5revis har v\u00e6ret h\u00e6rget af d\u00f8delige bandekrige, ja, der holder selv gangsterne sig i ro af frygt for at blive smittet med coronavirus. P\u00e5 blodigste vis har banderne bek\u00e6mpet hinanden over adgangen til at s\u00e6lge stoffer, men her m\u00e6rker man alts\u00e5 ogs\u00e5 krisen. En del af ingredienserne til deres narko kommer fra Kina, og de er tilsyneladende umulige at f\u00e5 fat i nu. De sydafrikanske myndigheder har vurderet, at op mod 350.000 risikerer at d\u00f8 af coronavirus, og det er vel at m\u00e6rke i Afrikas mest udviklede land. Hvordan resten af kontinentet kan blive ramt, er der f\u00e5, der t\u00f8r sp\u00e5 om. Til geng\u00e6ld er ingen i tvivl om, at det kommer til at g\u00e5 h\u00e5rdest ud over de fattigste. Overalt i Afrikas storbyer bor millioner af mennesker i t\u00e6t og d\u00e5rlig bebyggelse, hvor flere hundrede mennesker deler den samme vandhane. F\u00e6lles for dem er, at de alle har en \u00f8konomi, der er s\u00e5 d\u00e5rlig, at de har sv\u00e6rt ved at isolere sig. De har simpelthen ikke r\u00e5d til det; De skal tjene penge, hvis de vil overleve, og derfor kan smitten blive meget sv\u00e6r at begr\u00e6nse. Lige siden Kina lukkede ned, har mange afrikanske lande m\u00e6rket det p\u00e5 \u00f8konomien, og efter de selv har lukket gr\u00e6nserne, ja, s\u00e5 er det selvsagt blevet endnu v\u00e6rre. - Der er i forvejen rekordh\u00f8j ungdomsarbejdsl\u00f8shed, og det vil blive meget v\u00e6rre. Det er voldsomt, og der er meget, vi skal have fokus p\u00e5 i tiden fremover, siger udviklingsminister Rasmus Prehn. Han har derfor brugt det meste af ugen p\u00e5 at tale med partnere i andre lande, i FN og forskellige hj\u00e6lpeorganisationer, siger han. Selv f\u00f8r coronavirusset blev en del af afrikanernes bevidsthed, var frygten for at blive syg meget stor. De offentlige hospitaler i langt de fleste afrikanske lande er presset til det yderste. Derfor handler det heller ikke kun om at overleve, if\u00f8lge Unicefs generalsekret\u00e6r i Danmark. - Det handler ogs\u00e5 om at skabe h\u00e5b om i morgen. Det handler om, at vi alle st\u00e5r sammen. Vi skal genskabe verden p\u00e5 den anden side af det her, siger Karen H\u00e6kkerup.", "annotations": [{"label": 1, "user": 1}], "meta": {}, "annotation_approver": null, "hash_id": -7074524269683534823, "scrape_date": ["2020-03-21 13:17:57"], "url": ["https://www.dr.dk/nyheder/udland/millioner-risikerer-doe-regeringen-giver-100-millioner-i-corona-stoette-til"], "section": "Udland", "date": ["2020-03-21 07:18"], "title": ["Millioner risikerer at d\u00f8: Regeringen giver 100 millioner i corona-st\u00f8tte til udviklingslande"], "title_summary": ["I Afrika er frygten for Covid-19 s\u00e5 stor, at selv gangstere er holdt op med at sl\u00e5s."], "image_caption": "Covid-19 har ogs\u00e5 ramt Sydafrika. (Foto:\u00a0LUCA SOLA \u00a9\u00a0Scanpix) En kvinde vasker h\u00e6nder, efter hun har handlet i Africa Mall i Sydafrika. (Foto:\u00a0LUCA SOLA \u00a9\u00a0Scanpix) Afrikanske lande, hvor der konstateret Covid-19, er markeret med r\u00f8dt. Jo m\u00f8rkere farve, jo flere tilf\u00e6lde af coronavirus. En mand fors\u00f8ger at beskytte sig med handsker og mundbind i Johannesburg. (Foto:\u00a0EMMANUEL CROSET \u00a9\u00a0Scanpix) En hjeml\u00f8s mand med mundbind i Johannesburg den 20. marts 2020. (Foto:\u00a0EMMANUEL CROSET \u00a9\u00a0Scanpix)"}
{"id": 2, "text": "Snart vil mere end hver femte amerikaner v\u00e6re underlagt regler om at blive indend\u00f8rs. Det skriver The New York Times. En efter en er en r\u00e6kke af USA's st\u00f8rste delstater begyndt at indf\u00f8re strikse regler, der indskr\u00e6nker indbyggernes bev\u00e6gelsesfrihed i et fors\u00f8g p\u00e5 at begr\u00e6nse spredningen af coronavirus. Det g\u00e6lder blandt andet delstaterne New York, Illinois og Connecticut. I alt er flere end 75 millioner mennesker i USA underlagt regler i forbindelse med udbruddet af coronavirus, skriver nyhedsbureauet Reuters. I New York indf\u00f8rte guvern\u00f8r Andrew M. Cuomo fredag strenge begr\u00e6nsninger p\u00e5 udend\u00f8rsaktiviteter i delstaten. Blandt andet skal alle virksomheder med ikke-essentielle funktioner sende alle deres medarbejdere hjem. Reglen tr\u00e6der i kraft s\u00f8ndag aften klokken otte lokal tid. I delstaten er der hidtil registreret flere end 7800 smittetilf\u00e6lde. - Disse tiltag vil blive h\u00e5ndh\u00e6vet, sagde guvern\u00f8ren p\u00e5 et pressem\u00f8de fredag. - Det er ikke bare venlige r\u00e5d, understregede han. I New York m\u00e5 raske personer under 70 \u00e5r dog fortsat g\u00e5 uden for for at k\u00f8be ind eller motionere, s\u00e5 l\u00e6nge de holder god afstand til andre. F\u00e5 timer efter udmeldingen fra New York har flere andre amerikanske delstater fulgt trop. I Connecticut kom guvern\u00f8r Ned Lamont med en lignende udmelding, og i New Jersey oplyser guvern\u00f8r Philip Murphy, at han har planlagt at indf\u00f8re samme regler l\u00f8rdag. I Illinois annoncerede guvern\u00f8r J.B. Pritzker fredag en ordre om at \"blive hjemme\" for alle delstatens indbyggere. Derudover m\u00e5 alle virksomheder med ikke-essentielle funktioner lukke fra l\u00f8rdag eftermiddag klokken fem lokal tid. - Det har ikke v\u00e6ret en nem beslutning, sagde Pritzker. - Jeg forst\u00e5r, at jeg i nogle tilf\u00e6lde st\u00e5r med et valg mellem at redde folks liv eller folks levebr\u00f8d. Men i sidste ende kan du ikke have et levebr\u00f8d, hvis ikke du har dit liv. De seneste tiltag kommer, efter at Californiens indbyggere fredag v\u00e5gnede op til en ny virkelighed med stramme restriktioner. Delstatens guvern\u00f8r, Gavin Newsom, har beordret Californiens 40 millioner indbyggere at blive indend\u00f8rs s\u00e5 meget som muligt. Den samme regel er blevet indf\u00f8rt i New Orleans, hvor de 390.000 beboere kun m\u00e5 g\u00e5 ud for \"vigtige \u00e6rinder\". /ritzau/", "annotations": [{"label": 1, "user": 1}], "meta": {}, "annotation_approver": null, "hash_id": -2319943489203859775, "scrape_date": ["2020-03-21 13:17:57"], "url": ["https://www.dr.dk/nyheder/udland/myndigheder-i-usa-beder-hver-femte-indbygger-om-blive-inde"], "section": "Udland", "date": ["2020-03-21 02:23"], "title": ["Myndigheder i USA beder hver femte indbygger om at blive inde"], "title_summary": ["Delstaterne New York, Illinois og Connecticut har fredag indf\u00f8rt regler for indbyggere om at blive hjemme."], "image_caption": "Naomi og Doug Hassebroek  fra Brooklyn i New York m\u00e5 sammen med deres b\u00f8rn holde kontakten med venner og familie via digitale medier. (Foto:\u00a0CAITLIN OCHS \u00a9\u00a0Scanpix) En tom parkeringsplads i Atlanta i Georgia. (Foto:\u00a0Kevin C. Cox \u00a9\u00a0Scanpix) En lukket biograf i Los Angeles. (Foto:\u00a0MARIO TAMA \u00a9\u00a0Scanpix) Walt Disney Concert Hall i Los Angeles er ogs\u00e5 lukket, efter at borgerne i Californien er blevet opfordret til at blive hjemme. (Foto:\u00a0MARIO TAMA \u00a9\u00a0Scanpix) Normalt optr\u00e6der de udkl\u00e6dte skuespillere for turisterne p\u00e5 Hollywood Boulevard, men der er ikke mange mennesker p\u00e5 gaderne i Los Angeles. (Foto:\u00a0AGUSTIN PAULLIER \u00a9\u00a0Scanpix) En tom parkeringsplads i Atlanta i Georgia. (Foto:\u00a0Kevin C. Cox \u00a9\u00a0Scanpix) En lukket biograf i Los Angeles. (Foto:\u00a0MARIO TAMA \u00a9\u00a0Scanpix) Walt Disney Concert Hall i Los Angeles er ogs\u00e5 lukket, efter at borgerne i Californien er blevet opfordret til at blive hjemme. (Foto:\u00a0MARIO TAMA \u00a9\u00a0Scanpix) Normalt optr\u00e6der de udkl\u00e6dte skuespillere for turisterne p\u00e5 Hollywood Boulevard, men der er ikke mange mennesker p\u00e5 gaderne i Los Angeles. (Foto:\u00a0AGUSTIN PAULLIER \u00a9\u00a0Scanpix)"}
{"id": 3, "text": "Den amerikanske countrysanger Kenny Rogers d\u00f8de fredag i en alder af 81 \u00e5r. Det skriver flere medier, herunder og . If\u00f8lge medierne d\u00f8de Kenny Rogers af naturlige \u00e5rsager og med sin familie omkring sig. - I en karriere, der sp\u00e6ndte over mere end seks \u00e5rtier, efterlod Kenny Rogers sig et uudsletteligt pr\u00e6g p\u00e5 amerikansk musikhistorie, lyder det fra familien i en udtalelse if\u00f8lge Huffington Post. Den kendte countrysanger k\u00e6mpede med helbredet gennem l\u00e6ngere tid. For to \u00e5r siden m\u00e5tte han eksempelvis af helbredsm\u00e6ssige \u00e5rsager aflyse flere koncerter p\u00e5 sin karrieres sidste turn\u00e9. Kenny Rogers fik sit musikalske gennembrud i 1958 med singlen \"That Crazy Feeling\", der ogs\u00e5 sikrede ham en optr\u00e6den i datidens popul\u00e6re musikprogram \"American Bandstand\". Siden fulgte en tid, hvor han var en del af grupperne New Christy Minstrels og Kenny Rogers and the First Edition, men i 1974 valgte han igen at g\u00e5 solo. I 1977 modtog han en Grammy for sangen \"Lucille\", og allerede i 1978 kunne han igen tage en Grammy med hjem for sangen \"The Gambler\". Den blev i 2018 optaget p\u00e5 The National Recording Registry of the Library of Congress som amerikansk kulturarv. I 1983 cementerede Kenny Rogers sin plads p\u00e5 den musikalske scene med et af sine st\u00f8rste hits \"Island in the Stream\". Her synger han duet med sangerinden Dolly Parton. Foruden musikkarrieren har Rogers blandt andet fors\u00f8gt sig som skuespiller, ejer af en restaurantfranchise og sit eget pladeselskab. Kenny Rogers efterlader sig konen Wanda Miller og fem b\u00f8rn. /ritzau/", "annotations": [{"label": 2, "user": 1}], "meta": {}, "annotation_approver": null, "hash_id": -4790912308718215898, "scrape_date": ["2020-03-21 13:17:57"], "url": ["https://www.dr.dk/musik/countrysangeren-kenny-rogers-er-dod"], "section": "Musik", "date": ["2020-03-21 07:01"], "title": ["Countrysangeren Kenny Rogers er d\u00f8d"], "title_summary": ["Amerikanske Kenny Rogers d\u00f8de fredag af naturlige \u00e5rsager med sin familie omkring sig."], "image_caption": "Kenny Rogers k\u00e6mpede med helbredet gennem l\u00e6ngere tid. (Foto:\u00a0ERIC HENDERSON \u00a9\u00a0Scanpix) Kenny Rogers optr\u00e6der i Texas i 2017 p\u00e5 sin afskedsturn\u00e9. (Foto:\u00a0SUZANNE CORDEIRO \u00a9\u00a0Scanpix) Kenny Rogers optr\u00e6der sammen med Gary LeVox, Jennifer Nettles og Darius Rucker til en prisuddeling for countrymusik i 2013. (Foto:\u00a0Harrison McClary \u00a9\u00a0Scanpix) Kenny Rogers modtager i 2001 en h\u00e6derspris for sin karriere til Country Music Awards. (Foto:\u00a0Jim Ruymen \u00a9\u00a0Scanpix) Kenny Rogers optr\u00e6der i Texas i 2017 p\u00e5 sin afskedsturn\u00e9. (Foto:\u00a0SUZANNE CORDEIRO \u00a9\u00a0Scanpix) Kenny Rogers optr\u00e6der sammen med Gary LeVox, Jennifer Nettles og Darius Rucker til en prisuddeling for countrymusik i 2013. (Foto:\u00a0Harrison McClary \u00a9\u00a0Scanpix) Kenny Rogers modtager i 2001 en h\u00e6derspris for sin karriere til Country Music Awards. (Foto:\u00a0Jim Ruymen \u00a9\u00a0Scanpix)"}
{"id": 4, "text": "627 personer i Italien har i l\u00f8bet af det seneste d\u00f8gn mistet livet efter smitte med coronavirus. Det er det st\u00f8rste antal d\u00f8de registret p\u00e5 et enkelt d\u00f8gn i landet, siden coronaepidemien greb fat i Italien. I alt er 4.032 coronapatienter i Italien nu d\u00f8de. For bare fem dage siden var tallet under det halve. Allerede i g\u00e5r blev Italien det land i verden, der har registreret flest corona-relaterede d\u00f8dsfald - ogs\u00e5 flere end i Kina. Det er s\u00e6rligt Lombardiet i det nordlige Italien, der er h\u00e5rdt ramt. I den region er der registreret 2.549 d\u00f8dsfald og konstateret 22.264 smittetilf\u00e6lde. Situationen i Norditalien er s\u00e5 grel, at h\u00e6ren i l\u00f8bet af natten til i g\u00e5r k\u00f8rte 15 lastbiler med lig ud af byen Bergamo, fordi krematoriet i Bergamo ikke kunne f\u00f8lge med de mange ofre for coronavirus. Samtidig l\u00f8d det fra Lombardiets guvern\u00f8r, Attilio Fontana, at regionens l\u00e6ger og sygeplejersker er t\u00e6t p\u00e5 bristepunktet: - Jeg er bekymret for, at de kan bukke under fysisk og psykisk, for hvis de skulle bukke under, ville det virkelig v\u00e6re en katastrofe. Situationen p\u00e5 landets hospitaler er s\u00e5 katastrofal, at l\u00e6ger er n\u00f8dt til at tage valg, de ellers kun vil tr\u00e6ffe i krigslignende situationer. P\u00e5 nogle hospitaler har de hvor det st\u00e5r, at patienter med 'bedst chance for succesfuld behandling og mest h\u00e5b for liv' skal have plads p\u00e5 intensivafdelingerne. - Hvis du har en 99-\u00e5rig patient, er det en patient med mange sygdomme. Hvis du f\u00e5r en ung person ind, som har brug for at blive intuberet, og du kun har en respirator, s\u00e5 begynder du ikke at sl\u00e5 plat eller krone, fort\u00e6ller den italienske kirurg Carlo Vitelli til Samtidig advarer personale p\u00e5 landets hospitaler om, at de ikke har det rette udstyr til at beskytte sig selv for at blive smittet med coronavirus, og flere ansatte er selv blevet indlagt p\u00e5 intensivafdelinger. - Vi er som soldater ved frontlinjen, men uden v\u00e5ben, siger Paola Pedrini, der er formand for sammenslutningen af praktiserende l\u00e6ger i Italien, til Det er seks regioner i Norditalien, som er s\u00e6rligt st\u00e6rkt p\u00e5virket af coronavirusset. Men det \u00e6ndrer ikke p\u00e5, at hele landet er lukket ned, og premierminister Giuseppe Conte har indf\u00f8rt en r\u00e6kke regler og begr\u00e6nsninger for at mindske smitten. Man m\u00e5 kun bev\u00e6ge sig udenfor, hvis man skal p\u00e5 arbejde, eller hvis der er tale om en livstruende situation. Af den grund har man blandt andet kunnet se videoer med patruljevogne, der k\u00f8rer gennem Italiens gader og beder folk blive hjemme.", "annotations": [{"label": 1, "user": 1}], "meta": {}, "annotation_approver": null, "hash_id": 2701309509512627797, "scrape_date": ["2020-03-21 13:17:57"], "url": ["https://www.dr.dk/nyheder/udland/kurven-fortsaetter-opad-i-italien-627-doede-paa-det-seneste-doegn"], "section": "Udland", "author": "Anna Sol J\u00f8rgensen", "date": ["2020-03-20 17:16"], "title": ["Kurven forts\u00e6tter opad i Italien: 627 d\u00f8de p\u00e5 det seneste d\u00f8gn"], "title_summary": ["Antallet af d\u00f8de som f\u00f8lge af coronavirus bliver ved med at stige."], "image_caption": "Rustvogne k\u00f8rer til og fra kirkeg\u00e5rden i byen Bergamo, hvor krematoriet ikke l\u00e6ngere kan f\u00f8lge med de mange d\u00f8dsfald. (Foto:\u00a0MATTEO CORNER \u00a9\u00a0Scanpix)"}
{"id": 5, "text": "Coronavirusset har lukket skolerne i Danmark og rejst en masse sp\u00f8rgsm\u00e5l om, hvordan man b\u00f8r omg\u00e5s hinanden - ikke mindst hos b\u00f8rnene. Derfor har Ultra Nyt bedt Maria Koch Aabel, der er chefkonsulent i Sundhedsstyrelsen, svare p\u00e5 nogle af de mange sp\u00f8rgsm\u00e5l, de danske b\u00f8rn nu sidder med. Et af sp\u00f8rgsm\u00e5lene kommer fra Nanna Galatius p\u00e5 11 \u00e5r, som gerne vil vide, om hun kan stadig kan lave legeaftaler. - M\u00e5 jeg gerne v\u00e6re sammen med min veninde? lyder sp\u00f8rgsm\u00e5let. Ja, lyder det korte svar fra Maria Koch Aabel. Men kun hvis man ikke har symptomer p\u00e5 sygdom og holder afstand til hinanden. - Allerhelst ville det v\u00e6re godt, hvis I er udenfor, n\u00e5r I er sammen, tilf\u00f8jer hun. Sebastian Nore Frederiksen p\u00e5 12 \u00e5r vil gerne vide, hvor l\u00e6nge man kan v\u00e6re sammen med sine venner ude i det fri, mens Filippa Funder p\u00e5 11 \u00e5r sp\u00f8rger, om hun m\u00e5 sove sammen med andre.", "annotations": [{"label": 2, "user": 1}], "meta": {}, "annotation_approver": null, "hash_id": 8827276834141135206, "scrape_date": ["2020-03-21 13:17:57"], "url": ["https://www.dr.dk/nyheder/indland/sundhedsstyrelsen-svarer-paa-spoergsmaal-fra-boern-maa-jeg-gerne-sove-sammen-med-min"], "section": "Indland", "author": "Tobias Boldt Caroline Bilde", "date": ["2020-03-19 10:04", "2020-03-20 07:04"], "title": ["Sundhedsstyrelsen svarer p\u00e5 sp\u00f8rgsm\u00e5l fra b\u00f8rn: 'M\u00e5 jeg gerne sove sammen med min ven?'"], "title_summary": ["Ultra Nyt har bedt Maria Koch Aabel fra Sundhedsstyrelsen svare p\u00e5 b\u00f8rnenes sp\u00f8rgsm\u00e5l."]}
{"id": 6, "text": "153 personer er indlagt i Danmark p\u00e5 grund af coronavirus. 30 af dem er p\u00e5 en intensiv afdeling. 27 af de indlagte p\u00e5 en intensiv afdeling er i respirator. I g\u00e5r var 24 personer indlagt p\u00e5 intensiv afdeling, og mindst 18 af dem er i respirator. If\u00f8lge Jens Lundgren, der er professor i infektionssygdomme p\u00e5 Rigshospitalet, er udviklingen af tallene nogenlunde som forventet. - Det er et udtryk for, at vi heldigvis ikke ser en stigning, som vi har set de foreg\u00e5ende dage. Vi kan h\u00e5be, at det er en tendens til, at affladningen forts\u00e6tter de n\u00e6ste par dage, fordi regeringen og myndighedernes tiltag virker, men det er alt for tidligt at konkludere noget endnu, siger han. Jens Lundgren vurderer, at billedet m\u00e5ske vil v\u00e6re tydligere p\u00e5 den anden side af weekenden. Tidligere i dag oplyste myndighederne desuden, at der har v\u00e6ret yderligere to coronarelaterede d\u00f8dsfald, s\u00e5 det samlede tal nu er seks. Da det f\u00f8rste coronarelaterede d\u00f8dsfald i Danmark blev meldt ud, sagde DR's sundhedskorrespondent, Peter Qvortrup Geisling, at udviklingen ikke er overraskende. - Statistisk er der s\u00e5 mange danskere, der er smittet med coronavirus, at det er forventeligt, at vi nu ser de f\u00f8rste d\u00f8dsfald. Sundhedsmyndighederne har vurderet, at mellem 1.600 og 5.600 danskere vil d\u00f8 i forbindelse med coronasmitte. Det er sundhedsmyndighedernes vurdering, at det bliver n\u00e6rmere 1.600 end de 5.600 danskere, der mister livet i forbindelse med smitten. I alt 1.132 personer i Danmark er blevet konstateret smittet. Der er dog formentlig et stort m\u00f8rketal, da tallet ikke er et udtryk for det samlede antal smittede, da ikke alle med symptomer p\u00e5 virusset bliver testet. Fokus er p\u00e5 personer med tydelige symptomer. Derfor forventes det samlede antal smittede at v\u00e6re langt h\u00f8jere. Hvis man kun har symptomer som let feber eller fork\u00f8lelse, er opfodringen at blive hjemme, til man er rask.", "annotations": [{"label": 1, "user": 1}], "meta": {}, "annotation_approver": null, "hash_id": -3462942878979558715, "scrape_date": ["2020-03-21 13:17:57"], "url": ["https://www.dr.dk/nyheder/indland/153-er-indlagt-med-coronavirus-30-er-paa-intensiv"], "section": "Indland", "author": "Frederik Hagemann-Nielsen", "date": ["2020-03-19 11:08", "2020-03-19 11:53"], "title": ["153 er indlagt med coronavirus - 30 er p\u00e5 intensiv"], "title_summary": ["Sundhedsmyndighederne er kommet med en ny opdatering p\u00e5 coronasituationen."], "image_caption": "Sundhedsmyndighederne er kommet med en opdatering. (Foto:\u00a0Ida Marie Odgaard \u00a9\u00a0Scanpix)"}
{"id": 7, "text": "\u00c6ldre borgere opfordres til ikke at tage offentlig transport for at minimere risikoen for at blive smittet med coronavirus. S\u00e5dan lyder et f\u00e6lles opr\u00e5b fra transportministeren, \u00c6ldre Sagen og Faglige Seniorer. - Vi st\u00e5r i en alvorlig situation, hvor vi desv\u00e6rre har set flere \u00e6ldre borgere blive h\u00e5rdt ramt af coronavirus, siger transportminister Benny Engelbrecht (S). - \u00c6ldre kan mindske risikoen for, at de bliver smittet, ved at undg\u00e5 bus, tog og metro. Derfor kommer vi nu med denne f\u00e6lles appel, siger han i en pressemeddelelse. /ritzau/", "annotations": [{"label": 2, "user": 1}], "meta": {}, "annotation_approver": null, "hash_id": -2313220177681583263, "scrape_date": ["2020-03-21 13:17:58"], "url": ["https://www.dr.dk/nyheder/indland/aeldre-danskere-opfordres-til-droppe-bus-og-tog"], "section": "Indland", "date": ["2020-03-19 08:42"], "title": ["\u00c6ldre danskere opfordres til at droppe bus og tog"], "title_summary": ["For at mindske risiko for at blive smittet med coronavirus frar\u00e5des \u00e6ldre at tage offentlig transport."], "image_caption": "Transportminister Benny Engelbrecht, \u00c6ldre Sagen og Faglige Seniorer opfordrer \u00e6ldre danskere til ikke at tage bus, tog og metro. (Foto:\u00a0Niels Christian Vilmann \u00a9\u00a0Ritzau Scanpix)"}
{"id": 8, "text": "Det ligner til forveksling en video om Milanos turistattraktioner. Der mangler dog en helt central detalje. Mennesker. Pladser, centre og gader, der f\u00f8rhen var proppet med selfiest\u00e6nger og gades\u00e6lgere, st\u00e5r nu helt n\u00f8gne. Enkelte gange krydser en forbipasserende, men ellers er de eneste mennesker p\u00e5 gaden en gruppe politibetjente, der venter p\u00e5 at kontrollere passagerer ved metroopgange. S\u00e5dan ser det ud i en af de videoer, den lokale journalist Alessio Lasta optager. Italien er det land i Europa med flest corona-smittede. Tirsdag den 17. marts er over 27.000 mennesker smittet, men tallet \u00e6ndrer sig dagligt. For at mindske smitten har landets premierminister, Giuseppe Conte, bedt alle om at holde sig indend\u00f8re og kun bev\u00e6ge sig ud for arbejde eller i livstruende situationer. Horisont har derfor bedt Alessio Lasta dokumentere italienernes nye hverdag. Men \u00e9n ting er status p\u00e5 gaderne. Noget andet er p\u00e5 hospitalerne. Han har f\u00e5et lov til at bes\u00f8ge en intensivafdeling i en forstad lidt uden for Milano. Her filmer han den n\u00f8dsituation, som han selv beskriver det, der er opst\u00e5et efter Covid-19 er kommet til landet. P\u00e5 intensivafdelingen n\u00e6r Milano bliver Alessio Lasta m\u00f8dt af l\u00e6ger og sygeplejerske kl\u00e6dt i engangskitler, handsker, h\u00e5rnet og kirurgisk maske. For at komme t\u00e6ttere p\u00e5 patienten skal Alessio Lasta kl\u00e6de sig i samme engangst\u00f8j som hospitalets personale. Afdelingen har 12 patienter og venter p\u00e5 nummer 13. Det hele er forberedt. Respiratoren st\u00e5r klar, og slange p\u00e5 slange er koblet fast. L\u00e6ngere nede ad gangen har en af l\u00e6gerne netop tilset en ny patient. Han kan ikke tr\u00e6kke vejret. Patienterne ligger p\u00e5 r\u00e6kke omgivet af r\u00f8r og slanger. Alle p\u00e5 intensivafdelingen. S\u00e5 snart en seng er tom, ankommer en ny patient. Hvor l\u00e6nge, det forts\u00e6tter, er uvist. Den 17. marts er der registreret 2.158 d\u00f8dsfald som f\u00f8lger af Covid-19 i Italien. Antallet af helbredte er p\u00e5 2.745 personer. Hele Alessio Lastas bes\u00f8g p\u00e5 intensivafdelingen kan du se i , hvor du ogs\u00e5 kan f\u00e5 et indblik i, hvad der sker, n\u00e5r en familie mister et medlem til Covid-19.", "annotations": [{"label": 2, "user": 1}], "meta": {}, "annotation_approver": null, "hash_id": -5770042708685395056, "scrape_date": ["2020-03-21 13:17:58"], "url": ["https://www.dr.dk/nyheder/udland/se-italiens-virkelige-kampplads-udmattede-laeger-og-fyldte-senge"], "section": "Udland", "author": "Sophie Bavnh\u00f8j Johanne Hesseldahl Larsen", "date": ["2020-03-17 21:15"], "title": ["Se Italiens virkelige kampplads: Udmattede l\u00e6ger og fyldte senge"], "title_summary": ["Journalist Alessio Lasta bor midt i Italiens corona-mareridt."], "image_caption": "L\u00e6gerne p\u00e5 et hospital lige uden for Milano er i gang med at flytte en patient smittet med coronavirus. (Foto:\u00a0Alessio Latsa)"}
{"id": 9, "text": "Kampfly i det danske luftrum h\u00f8rer til en sj\u00e6ldenhed. Derfor blev en del borgere nok overraskede, da de i dag kunne kigge op i luften og se ti danske F-16-fly over dem. F-16-flyene fejrer 40 \u00e5rs jubil\u00e6um, og det har de i dag markeret ved en 10-skibsformationsflyvning over det meste af Danmark i l\u00f8bet af b\u00e5de formiddagen og eftermiddagen. I forbindelse med dette har Forsvaret optaget en video af formationerne. Det bringer vi et kort sammenklip af i videoen ovenfor.", "annotations": [{"label": 2, "user": 1}], "meta": {}, "annotation_approver": null, "hash_id": -6616379242804061295, "scrape_date": ["2020-03-21 13:17:58"], "url": ["https://www.dr.dk/nyheder/regionale/syd/se-f-16-flyene-fejre-jubilaeum-i-det-danske-luftrum"], "section": "Syd- og S\u00f8nderjylland", "author": "Frederik Palle", "date": ["2020-01-17 14:32"], "title": ["Se F-16-flyene fejre jubil\u00e6um i det danske luftrum"], "title_summary": ["10 jagerfly fl\u00f8j i flot formation over det meste af Danmark."]}
{"id": 10, "text": "Det skal v\u00e6re slut med, at seksuelle overgreb mod b\u00f8rn, som ikke er direkte samleje, typisk straffes med 3-4 m\u00e5neders f\u00e6ngsel. Derfor vil regeringen \u00f8ge straffen mod p\u00e6dofile, der beg\u00e5r seksuelle overgreb mod b\u00f8rn i form af eksempelvis oralsex og stimulering af k\u00f8nsorganer, skriver Altinget. - Der er eksempler p\u00e5 seksuelle overgreb i familier, hvor det ikke er samleje, som typisk straffes med 3-4 m\u00e5neders ubetinget f\u00e6ngsel. Hvis det er niveauet, s\u00e5 synes jeg simpelthen, vi skal se at f\u00e5 det sk\u00e6rpet, siger justitsminister Nick H\u00e6kkerup (S) til Altinget. Strafniveauet for decideret samleje med b\u00f8rn blev i 2016 h\u00e6vet fra 2,5 til 3,5 \u00e5rs f\u00e6ngsel. Og det er et niveau, som regeringen vil t\u00e6ttere p\u00e5, n\u00e5r det kommer til andre typer af seksuelle overgreb mod b\u00f8rn. - Der er stor forskel p\u00e5 straffen, alt efter om der er tale om samleje eller ej, i et omfang, som ikke giver mening, siger Nick H\u00e6kkerup. Justitsministeren har ikke noget bud p\u00e5, hvor meget, han synes, straffen skal h\u00e6ves. Det er noget, der skal kigges p\u00e5 i den kommende tid, forklarer han. Ud over sk\u00e6rpede straffe skal embedsm\u00e6ndene unders\u00f8ge muligheden for at inddrage p\u00e6dofilid\u00f8mtes pas. Det skal sikre, at p\u00e6dofilid\u00f8mte ikke rejser ud i verden og beg\u00e5r nye overgreb. - Vi kan ikke inddrage passene helt generelt. Men vi kan godt se p\u00e5, om der kan v\u00e6re konkrete omst\u00e6ndigheder, hvor der er en \u00f8get risiko for nye overgreb, som retf\u00e6rdigg\u00f8r, at man i en periode vil kunne inddrage passet hos en p\u00e6dofild\u00f8mt, siger Nick H\u00e6kkerup. Frederik Waage, der er professor i forfatningsret ved Syddansk Universitet, er i tvivl om, hvorvidt ministerens forslag er i strid med Den Europ\u00e6iske Menneskerettighedskonvention. - Hvis man inddrager en dansk statsborgers pas for en lang \u00e5rr\u00e6kke, efter at straffen er udst\u00e5et, er det potentielt i konflikt med artikel 2 i konventionens fjerde till\u00e6gsprotokol, der er en del af dansk lov, siger Frederik Waage til Altinget. Artikel 2 fastsl\u00e5r, at enhver har frihed til at forlade et hvilket som helst land, herunder sit eget. /ritzau/", "annotations": [{"label": 2, "user": 1}], "meta": {}, "annotation_approver": null, "hash_id": -2822048059644558095, "scrape_date": ["2020-03-21 13:17:58"], "url": ["https://www.dr.dk/nyheder/politik/regeringen-vil-skaerpe-straffen-og-fratage-paedofilidomtes-pas"], "section": "Politik", "date": ["2020-03-10 08:01"], "title": ["Regeringen vil sk\u00e6rpe straffen og fratage p\u00e6dofilid\u00f8mtes pas"], "title_summary": ["H\u00f8jere straf og inddragelse af passet. S\u00e5dan vil regeringen straffe p\u00e6dofile h\u00e5rdere, siger justitsministeren."], "image_caption": "Justitsminister Nick H\u00e6kkerup (S) mener, at p\u00e6dofile straffes for mildt for en r\u00e6kke seksuelle overgreb mod b\u00f8rn. (Foto:\u00a0Liselotte Sabroe og Keld Navntoft \u00a9\u00a0Ritzau Scanpix)"}
{"id": 12, "text": "bliver i dag markeret med en s\u00e5kaldt 10-skibs formationsflyvning over hele Danmark b\u00e5de formiddag og eftermiddag. F\u00f8rste flyvning starter kl. 10.26 over L\u00e6s\u00f8. If\u00f8lge Forsvaret bliver flyene dog kun sendt p\u00e5 vingerne, hvis vejret tillader, at man kan se dem fra jorden. I eftermiddag flyver de fra Skrydstrup kl. 14.23 og tager turen over de to b\u00e6lter for at ramme luftrummet over Amalienborg kl. 14.55. De f\u00f8rste F-16-fly ankom til Danmark i januar 1980 og blev if\u00f8lge Forsvarsministeriet anset for at v\u00e6re b\u00e5de billigere og teknologisk bedre end andre alternativer p\u00e5 markedet.", "annotations": [{"label": 2, "user": 1}], "meta": {}, "annotation_approver": null, "hash_id": 3874986276917997112, "scrape_date": ["2020-03-21 13:17:58"], "url": ["https://www.dr.dk/nyheder/regionale/syd/kig-op-40-aar-gamle-f-16-kampfly-blaeser-hen-over-himlen-i-dag"], "section": "Syd- og S\u00f8nderjylland", "author": "Louise Mandrup", "date": ["2020-01-17 08:05"], "title": ["Kig op! 40 \u00e5r gamle F-16-kampfly bl\u00e6ser hen over himlen i dag"], "title_summary": ["Ti F-16-kampfly flyver i formation over hele landet i formiddag og i eftermiddag. Se ruterne her."], "image_caption": "F16 kampflyene fylder i dag 40 \u00e5r. Det markeres med formationflyvning rundt i hele landet dag. (Foto:\u00a0Mads Claus Rasmussen \u00a9\u00a0Scanpix) Her til formiddag vil danskere fra det nordlige til det sydlige Jylland kunne opleve en formationsflyvning, hvis vejret tillader det. (\u00a9\u00a0(c) Forsvaret) I eftermiddag vil danskere fra \u00f8st til vest kunne opleve F-16-flyene p\u00e5 vingerne. (\u00a9\u00a0(c) Forsvaret)"}
{"id": 38, "text": "Et cementr\u00f8r p\u00e5 R\u00f8rdalsvej i Aalborg er i fare for at falde ned, efter at det er blevet ramt af en lastbil. Derfor har politiet valgt af sp\u00e6rre vejen. Cementr\u00f8ret hviler p\u00e5 en slags betonklods, der nu i den ende, hvor det blev ramt, h\u00e6nger omkring en meter lavere, end det gjorde f\u00f8r sammenst\u00f8det. - Betonklodsen, som er 20 meter lang og ret stor, har l\u00f8snet sig i den ene ende, oplyser vagthavende ved Nordjyllands Politi Karsten H\u00f8jrup Kristensen. R\u00f8ret, der best\u00e5r af st\u00e5l, bruges normalt til at transportere cement, men produktionen er nu midlertidigt indstillet. Det vurderes, at r\u00f8ret er blevet ramt af en kran bag p\u00e5 lastbilen. B\u00e5de politi og brandv\u00e6sen er til stede i omr\u00e5det, hvor der nu er etableret en omk\u00f8rsel. Desuden er der tilkaldt et ingeni\u00f8rfirma, som skal se p\u00e5 skaderne og vurdere, om r\u00f8ret skal pilles ned, eller om man kan underst\u00f8tte det. Indtil da er der ingen biler, der f\u00e5r lov at komme ind i omr\u00e5det p\u00e5 grund af nedstyrtningsfare. Det vides ikke, hvorn\u00e5r man har fundet en l\u00f8sning p\u00e5 problemet, men der kan g\u00e5 mange timer, inden vejen bliver \u00e5bnet igen. - Der vil formentlig v\u00e6re sp\u00e6rret til i morgen. Det kommer til at tage lang tid, siger Karsten H\u00f8jrup Kristensen. R\u00f8rdalsvej er hjemsted for cementfabrikken Aalborg Portland.", "annotations": [{"label": 2, "user": 1}], "meta": {}, "annotation_approver": null, "hash_id": 1237158317423174959, "scrape_date": ["2020-03-21 13:18:01"], "url": ["https://www.dr.dk/nyheder/regionale/nordjylland/vej-spaerret-lastbil-paakoerer-haengende-cementroer"], "section": "Nordjylland", "author": "Klaus Videb\u00e6k Simon Krogh Johansen", "date": ["2020-01-17 13:02"], "title": ["Vej sp\u00e6rret: Lastbil p\u00e5k\u00f8rer h\u00e6ngende cementr\u00f8r"], "title_summary": ["Ingen er kommet til skade ved ulykken, oplyser politiet."], "image_caption": "R\u00f8rdalsvej, hvor ulykken er sket, benyttes prim\u00e6rt af erhvervsk\u00f8ret\u00f8jer. (Foto:\u00a0Rasmus Skaftved \u00a9\u00a0Scanpix)"}
{"id": 39, "text": "Der er tr\u00e6ngsel p\u00e5 landevejene, men masser af plads p\u00e5 skinnerne. Efter flere \u00e5rs tilbagegang er der derfor forventninger om, at flere i fremtiden vil fragte deres varer med tog i stedet for med lastbil. Det kan b\u00e5de v\u00e6re mere effektivt, og s\u00e5 er det bedre for milj\u00f8et. - Ud over at banen kan transportere store og tunge ting billigt, s\u00e5 kan den ogs\u00e5 g\u00f8re det energivenligt, siger Jan Wildau, der er kommunikationsdirekt\u00f8r hos en af de store spillere p\u00e5 markedet, DB Cargo Scandinavia. Her har man over de senere \u00e5r m\u00e6rket et fald i godsm\u00e6ngden, men nu begynder telefonerne igen at gl\u00f8de. If\u00f8lge DB Cargo kan klimabelastningen reduceres med op til 80 procent ved at flytte gods fra lastbil til tog \u2013 blandt andet fordi godstogene typisk k\u00f8rer p\u00e5 str\u00f8m. - Jeg tror, vi kan sige, at vi i hele Danmark s\u00e5dan set oplever en st\u00f8rre nysgerrighed i forhold til at konvertere til banegodstransport, siger Jan Wildau. En af de virksomheder, der i dag benytter godstransport, er affaldsselskabet Marius Pedersen A/S. Her spiller klimaet en vigtig rolle, siger regionschef for virksomheden Morten Petersen. - Vi er jo en milj\u00f8virksomhed, og s\u00e5 slipper vi samtidig for forsinkelser p\u00e5 grund af uheld og k\u00f8 p\u00e5 landevejen, siger han. En gang om ugen fylder virksomheden to til tre godsvogne med genbrugspap, som bliver sendt direkte fra Aalborg til Bremen i Tyskland, hvor skinnerne praktisk talt g\u00e5r lige ind p\u00e5 fabrikken. - Toget er mere stabilt i forhold til den k\u00f8problematik, vi kender i Danmark, men ogs\u00e5 i Tyskland. S\u00e5 i den sammenh\u00e6ng er det ogs\u00e5 mere effektivt, siger Morten Petersen. I fjor blev 14 procent af alt gods i Danmark transporteret med tog, men p\u00e5 Aalborg Havn, som er udpeget som centrum for godstog i Nordjylland - et s\u00e5kaldt hub - oplevede man sidste \u00e5r en stigning p\u00e5 75 procent i forhold til antallet af godsvogne. Udviklingen tilskrives b\u00e5de, at der er blevet mere aktivitet p\u00e5 havnen, men ogs\u00e5 at flere virksomheder kan se et gr\u00f8nt alternativ til lastbilerne. Derfor skal godsomr\u00e5det nu udvides. Sp\u00f8rger man Allan N\u00e6s Gjerding, der er lektor ved Institut for \u00d8konomi og Ledelse ved Aalborg Universitet og en del af Forskningsgruppen for Godstransport, giver det god mening. - Det giver rigtig god mening af to grunde. Det ene er, at vi er n\u00f8dt til at overveje transportm\u00f8nstrene af hensyn til klimaet, og det andet er, at Aalborg Havn er i f\u00e6rd med at udbygge havneomr\u00e5det til en stor erhvervspark, siger han. Hvis godstransporten for alvor skal rykke, er det dog n\u00f8dvendigt at investere yderligere i jernbanenettet, understreger han. - Lastbilerne har vundet kapl\u00f8bet, fordi det er en meget fleksibel transportform, men det er ogs\u00e5 en transportform, hvor det er sv\u00e6rt at tjene penge og mange lastbiler k\u00f8rer tomme. - S\u00e5 man kan sige, at udgangspunktet er godt. Men det kr\u00e6ver, at der bliver lavet nogle transportknudepunkter rundt omkring. Det vil ogs\u00e5 kr\u00e6ve, at det lidt for\u00e6ldede danske jernbanesystem bliver moderniseret, siger Allan N\u00e6s Gjerding.", "annotations": [{"label": 1, "user": 1}], "meta": {}, "annotation_approver": null, "hash_id": -793775466893931057, "scrape_date": ["2020-03-21 13:18:01"], "url": ["https://www.dr.dk/nyheder/regionale/nordjylland/klimafokus-kan-flytte-gods-fra-landevejen-til-togskinnerne-det-giver"], "section": "Nordjylland", "author": "Klaus Videb\u00e6k Bendt Godtberg", "date": ["2020-01-14 18:45"], "title": ["Klimafokus kan flytte gods fra landevejen til togskinnerne: 'Det giver rigtig god mening'"], "title_summary": ["Lastbilen har en gr\u00f8n konkurrent p\u00e5 skinner, som nu \u00f8jner nye muligheder."], "image_caption": "Det giver god mening af flytte gods fra lastbiler til tog, mener lektor ved Aalborg Universitet Allan N\u00e6s Gjerding. (Foto:\u00a0Thomas Roenn \u00a9\u00a0DB Cargo Scandinavia)"}
{"id": 13, "text": "Hvorfor k\u00f8re p\u00e5 vinterd\u00e6k, n\u00e5r vinteren er mild og uden sne? S\u00e5dan er der sikkert mange bilister, der t\u00e6nker lige nu, hvor der fortsat ikke er udsigt til vintervejr i DMI's vejrprognoser. En af dem er Maria Nielsen fra Randers. Hun k\u00f8rer i en Audi p\u00e5 sommerd\u00e6k. - Min mand st\u00e5r for vedligeholdelsen, og han siger, at n\u00e5r vinteren ikke har v\u00e6ret s\u00e5 h\u00e5rd, s\u00e5 beh\u00f8ver der ikke komme vinterd\u00e6k p\u00e5. Jeg mener, at jeg kan bremse liges\u00e5 godt p\u00e5 sommerd\u00e6k, n\u00e5r det er s\u00e5 lun en vinter, siger Maria Nielsen. Men det er ikke korrekt, lyder det fra Thomas Kjemtrup, der er d\u00e6kt\u00e6ller for R\u00e5det for St\u00f8rre D\u00e6ksikkerhed. - Jo koldere og v\u00e5dere vejbanen er, jo sv\u00e6rere er det for dig at bremse, siger han. P\u00e5 en parkeringsplads i Viborg viser Thomas Kjemtrups forel\u00f8bige t\u00e6lling 17 biler med vinterd\u00e6k, 1 bil med hel\u00e5rsd\u00e6k og 4 med sommerd\u00e6k. - Jeg er overrasket over, at s\u00e5 mange stadig k\u00f8rer p\u00e5 sommerd\u00e6k, siger han. R\u00e5det for St\u00f8rre D\u00e6ksikkerhed og D\u00e6kimport\u00f8rforeningen er netop nu i gang med den \u00e5rlige t\u00e6lling af biler med vinterd\u00e6k. D\u00e6kt\u00e6llere bes\u00f8ger en lang r\u00e6kke parkeringspladser rundt om i landet og noterer d\u00e6ktyper. Det har de gjort siden 2006. Dengang havde 58 procent af de unders\u00f8gte personbiler vinterd\u00e6k. Ved t\u00e6llingen sidste \u00e5r var tallet steget til 85 procent. \u00c5rets t\u00e6lling vil vise, om den milde vinter p\u00e5virker bilejernes brug af vinterd\u00e6k. - Det er en myte, at sommerd\u00e6k bremser bedre end vinterd\u00e6k p\u00e5 v\u00e5de veje om vinteren. N\u00e5r vejene b\u00e5de er koldere og v\u00e5dere, bremser bilen bedre med vinted\u00e6k, siger Volker Nitz, direkt\u00f8r i R\u00e5det for St\u00f8rre D\u00e6ksikkerhed. Han henviser til en fra 2014, som viser, at vinterd\u00e6k generelt sikrer en kortere bremsel\u00e6ngde, n\u00e5r man k\u00f8rer p\u00e5 vinterv\u00e5de veje og sjap. Er der sne p\u00e5 vejen, giver vinterd\u00e6k en markant kortere bremsel\u00e6ngde end sommerd\u00e6k. - Selvom der ikke er sne og is p\u00e5 vejene i denne s\u00e6son, h\u00e5ber vi, at de gode takter fra de senere \u00e5rs t\u00e6llinger forts\u00e6tter, siger Volker Nitz. Mens personbilerne i h\u00f8jere grad k\u00f8rer med vinterd\u00e6k, viser en t\u00e6lling fra 2016, at t\u00e6t ved halvdelen af de kontrollerede varevogne ikke skifter til vinterd\u00e6k, n\u00e5r vejene bliver kolde og v\u00e5de. R\u00e5det for St\u00f8rre D\u00e6ksikkerhed har derfor besluttet, at de i \u00e5r ogs\u00e5 t\u00e6ller vinterd\u00e6k p\u00e5 varevogne. T\u00f8mrermester Niels Hansen fra Skive, der er n\u00e6stformand for Dansk Byggeri i Midt- og Vestjylland, kalder det dog en skr\u00f8ne, at h\u00e5ndv\u00e6rkerbilerne k\u00f8rer rundt p\u00e5 sommerd\u00e6k. Han er sikker p\u00e5, at de seneste \u00e5rs opsving i byggeriet, har givet bygmestrene adgang til bedre og sikrere biler. - Vi har ansvaret for vores medarbejdere, og vi har ikke, som firma, r\u00e5d til at holde alt for meget stille, fordi vi ikke kan komme frem, siger Niels Hansen. T\u00e6llerne skal et p\u00e6nt stykke over de 8.000 biler, der blev talt i fjor, fordi varebilerne skal med i t\u00e6llingen i \u00e5r.", "annotations": [{"label": 2, "user": 1}], "meta": {}, "annotation_approver": null, "hash_id": 4189548410873817296, "scrape_date": ["2020-03-21 13:17:58"], "url": ["https://www.dr.dk/nyheder/regionale/midtvest/har-den-snefrie-vinter-faaet-dig-til-droppe-vinterdaek"], "section": "Midt- og Vestjylland", "author": "Steen F\u00e6rgemand Mette Skov-Jensen", "date": ["2020-01-23 19:45"], "title": ["Har den snefrie vinter f\u00e5et dig til at droppe vinterd\u00e6k?"], "title_summary": ["R\u00e5det for St\u00f8rre D\u00e6ksikkerhed unders\u00f8ger, om mild vinter p\u00e5virker folks brug af vinterd\u00e6k."]}
{"id": 14, "text": "Heidi Burrack er plejemor i Aabenraa. Hun har v\u00e6ret plejemor i 20 \u00e5r og vil gerne efteruddanne sig, s\u00e5 hun bliver en endnu bedre plejemor. Men fordi Heidi Burrack er uddannet p\u00e6dagog, skal hun selv betale ca. 30.000 kroner for den specielle PUP-uddannelse, der er skr\u00e6ddersyet til plejefamilier. PUP-uddannelsen kan man kun f\u00e5 gratis, hvis man er ufagl\u00e6rt. Det er en regel i AMU-systemet, som uddannelsen er en del af. Har man derimod en videreg\u00e5ende uddannelse som eksempelvis ingeni\u00f8r, politibetjent, p\u00e6dagog eller sygeplejerske, skal man selv punge ud. Den forskelsbehandling giver Heidi Burrack ikke meget for: - Jeg synes ikke, det giver mening. At v\u00e6re plejefamilie er et erhverv for sig, og der bliver stillet st\u00f8rre og st\u00f8rre krav til os som plejefamilier. N\u00e5r man har taget denne uddannelse, ved tilsynet, at man er kvalificeret. Derfor b\u00f8r den v\u00e6re gratis, s\u00e5 alle kan f\u00e5 den, siger Heidi Burrack. Hun f\u00e5r opbakning fra Plejefamiliernes Landsforening, der vurderer, at omkring 4.500 plejefamilier landet over, selv skal punge ud for uddannelsen. - Det er m\u00f8g\u00e6rgerligt. Simpelthen. Det er kun en tredjedel af plejefamilierne som kan f\u00e5 uddannelsen gratis. Det er rigtig trist, for det er b\u00f8rnene, der vinder p\u00e5 det her, siger Thomas Vorre, formand for Plejefamiliernes Landsforening. For at blive plejefamilie skal man p\u00e5 en obligatorisk grunduddannelse. PUP-uddannelsen er et tilvalg og betragtes som et kvalitetsstempel over hele landet. Uddannelsen best\u00e5r af elementer fra social- og specialp\u00e6dagogik samt socialpsykiatriske AMU-uddannelser og er m\u00e5lrettet plejefamilier. Uddannelsen er ikke obligatorisk, men plejemor Heidi Burrack kan se mange fordele ved at tage den. - Uddannelsen er tilrettelagt plejefamilier, og den kan give mig helt specifik viden til de store b\u00f8rn, vi har i pleje herhjemme, siger hun. Statsminister Mette Frederiksen (S) sk\u00f8d \u00e5ret i gang med at s\u00e6tte fokus p\u00e5 udsatte b\u00f8rn i sin nyt\u00e5rstale. Hun vil have flere udsatte b\u00f8rn fjernet fra deres familier tidligere og skabe sammenh\u00e6ngende plejeforl\u00f8b for b\u00f8rnene. Derfor mener Plejefamiliernes Landsforening ogs\u00e5, at det b\u00f8r v\u00e6re gratis for alle plejefamilier at tage den nye uddannelse. - Der bliver stillet st\u00f8rre og st\u00f8rre krav til os som plejefamilier, derfor burde vi ogs\u00e5 have muligheden for at opkvalificere vores arbejde, siger formand Thomas Vorre. Men hvad er det denne uddannelse kan? En hel del, mener Jens Dalgaard, der er plejefar og sammen med sin kone er i gang med PUP-uddannelsen. Han oplever, at uddannelsen giver stor forst\u00e5else for de sv\u00e6re perioder, som parrets tre plejeb\u00f8rn er igennem. - Det giver mig en ro. Vi kan v\u00e6re i de sv\u00e6re situationer sammen med dem, rumme dem og p\u00e5 den m\u00e5de hj\u00e6lpe dem, siger Jens Dalgaard. Hvordan man tackler sv\u00e6re situationer er v\u00e6sentligt, fordi udsatte b\u00f8rn og unge allerede har nogle d\u00e5rlige oplevelser i rygs\u00e6kken. - Det er jo et 24-timers-job, og det er \u00e5ret rundt. D\u00f8gnet rundt. Ogs\u00e5 om natten. Ogs\u00e5 n\u00e5r man er tr\u00e6t. Men vi vil jo vores b\u00f8rn med hud og h\u00e5r, og vi vil hj\u00e6lpe dem. Det er derfor, man tager s\u00e5dan et job, siger Jens Dalgaard. PUP-uddannelsens fokus p\u00e5 netop at skabe ro kan betyde flere sammenh\u00e6ngende plejeforl\u00f8b, lyder det fra Plejefamiliernes Landsforening: - Det vil helt sikkert nedbringe antallet af sammenbrud i plejefamilierne. Det er der slet, slet ingen tvivl om, siger Thomas Vorre. Plejefamilierne er dog ikke helt alene med betalingen. Landets kommuner kan v\u00e6lge at betale for uddannelsen, men tal viser, at det kun sker meget sj\u00e6ldent. F\u00e6rre end 10 af de 360 plejefamilier, der er i f\u00e6rd med at tage uddannelsen, er betalt af deres kommune, viser tal fra UC Syd og Via University College, som st\u00e5r for PUP-uddannelsen. Hos UC Syd oplever de stor interesse for uddannelsen fra plejefamilier, der har en videreg\u00e5ende uddannelse. - Men de dropper det igen, fordi kommunerne ikke vil betale uddannelsen til dem, og de ikke selv kan eller vil betale, fort\u00e6ller Hildur Edelberg, der er uddannelseskonsulent for UC Syds AMUuddannelser. Men n\u00e5r statsminister Mette Frederiksens (S) s\u00e6tter fokus p\u00e5 udsatte b\u00f8rn, s\u00e5 skal der ogs\u00e5 f\u00f8lge penge med, lyder det fra Henrik Frandsen (V), borgmester i T\u00f8nder Kommune. - Det er ikke kommunerne, der skal betale. Det er derimod en samfundsopgave og med statsministerens fokus, ja s\u00e5 b\u00f8r der ogs\u00e5 f\u00f8lge penge med, s\u00e5 der kan v\u00e6re et gratis uddannelsestilbud til alle vores plejefamilier, siger han. Men flere penge skal kommunerne ikke regne med, lyder det fra socialminister Astrid Krag (S). - Reglerne er klare, som de er i dag. Det er kommunerne, der skal betale for den uddannelse, der er brug for til plejefor\u00e6ldrene, understreger hun. Ministeren medgiver dog, at der skal ses p\u00e5 uddannelsen til plejefamilierne. - Vi har brug for at f\u00e5 kigget p\u00e5 det her mere grundl\u00e6ggende. Vi har dels brug for at f\u00e5 set p\u00e5, hvordan vi kan f\u00e5 anbragt b\u00f8rnene tidligere, og dels p\u00e5 hvordan plejefor\u00e6ldrene kan have de rigtige kompetencer til at tage sig af de b\u00f8rn, som er meget komplekse og desv\u00e6rre har levet med mange svigt, siger Astrid Krag (S).", "annotations": [{"label": 2, "user": 1}], "meta": {}, "annotation_approver": null, "hash_id": -1878200339176417347, "scrape_date": ["2020-03-21 13:17:58"], "url": ["https://www.dr.dk/nyheder/regionale/syd/20-aar-som-plejemor-heidi-skal-selv-betale-30000-kroner-sin-efteruddannelse"], "section": "Syd- og S\u00f8nderjylland", "author": "Ida-Sofie Sellerup Susanne Kristine Terman Pedersen", "date": ["2020-01-20 04:49"], "title": ["20 \u00e5r som plejemor: Heidi skal selv betale 30.000 kroner for sin efteruddannelse"], "title_summary": ["Det giver ingen mening, at de fleste plejefamilier selv skal punge ud for en uddannelse, der gavner b\u00f8rnene, lyder kritikken."], "image_caption": "Heidi Burrack er plejemor og uddannet p\u00e6dagog. Men fordi hun har en videreg\u00e5ende uddannelse, skal hun selv betale for den s\u00e6rlige PUP-uddannelse, der er m\u00e5lrettet plejefamilier. Det l\u00f8ber op i 28.000-40.000 kroner, og det kan ikke v\u00e6re rimeligt, mener hun og Plejefamiliernes Landsorganisation. (Foto:\u00a0Dr \u00a9\u00a0dr)"}
{"id": 15, "text": "Tre for\u00e6ldrepar p\u00e5 Fan\u00f8 har v\u00e6ret under mistanke for at forulempe deres b\u00f8rn. Fan\u00f8 Kommune har mist\u00e6nkt for\u00e6ldrene for at have beg\u00e5et vold og seksuelle overgreb, som tidligere har beskrevet. Her fort\u00e6ller et af parrene, hvordan de i et halvt \u00e5r var under mistanke for at have beg\u00e5et vold mod deres to b\u00f8rn, men at sagen if\u00f8lge ugeavisen i dag er lukket. Fan\u00f8 Kommune har nu erkendt, at de underretninger, som startede mistanken, har hvilet p\u00e5 et tvivlsomt grundlag og beklager forl\u00f8bene. Men det har skabt rystelser i det lille \u00f8samfund p\u00e5 vestkysten. Det g\u00e6lder ogs\u00e5 hos Melissa Gilroy, der selv er mor og bor p\u00e5 \u00f8en. - Man t\u00e6nker: Hvorn\u00e5r bliver det os? Man t\u00f8r snart ikke at sige et ord forkert. Man t\u00e6nker: Er der nu nogen, der har h\u00f8rt eller lagt noget i det? Ogs\u00e5 Anne Bjerregaard har b\u00f8rn og bor p\u00e5 Fan\u00f8. Hun frygter, hvad det kan komme til at betyde for b\u00f8rnene p\u00e5 \u00f8en. - Det er helt vildt \u00e6rgerligt i forhold til fremtiden og eventuelle b\u00f8rn, som m\u00e5ske bliver overset, fordi man f\u00e5r en ber\u00f8ringsangst i forhold til det her. Sofie Valbj\u00f8rn, der er borgmester i Fan\u00f8 Kommune for Alternativet, vil ikke g\u00e5 n\u00e6rmere ind i de tre konkrete sager. Men hun mener, at kommunens medarbejdere har v\u00e6ret for d\u00e5rlige til at h\u00e5ndtere forl\u00f8bene. - N\u00e5r vi st\u00e5r tilbage efter de her sager med tre for\u00e6ldrepar, som har en oplevelse af, at forl\u00f8bene har v\u00e6ret virkelig utilfredsstillende, har vores medarbejdere ikke v\u00e6ret dygtige nok til at arbejde med dem. Og Sofie Valbj\u00f8rn beklager situationen over for for\u00e6ldrene. - Jeg er uendelig ked af, at de st\u00e5r tilbage med denne her oplevelse. Jeg er uendelig ked af, at de har oplevet et forl\u00f8b, som ikke har v\u00e6ret positivt, og hvor man ikke har f\u00f8lt sig m\u00f8dt og forst\u00e5et. N\u00e5r for\u00e6ldre oplever underretninger p\u00e5 et tvivlsomt grundlag, kan det f\u00e5 store konsekvenser, fort\u00e6ller Per Frederiksen, der er psykolog hos Red Barnet. - Man tvivler p\u00e5 sine for\u00e6ldreevner. S\u00e5 enhver tvivl, man som for\u00e6ldre kan have, bliver virkelig v\u00e6kket til live her. Og det kan ogs\u00e5 f\u00e5 stor betydning for b\u00f8rnene. De kan nemlig opleve, at for\u00e6ldrene tr\u00e6kker sig, siger psykologen. - De kan observere, at for\u00e6ldrene bliver sv\u00e6rere at interagere med og sv\u00e6rere at invitere til leg. Det, som barnet umiddelbart vil g\u00f8re, er at vende den indad og t\u00e6nke: Hov, jeg har gjort noget forkert her. Kommunen vil nu bede om ekstern hj\u00e6lp til at g\u00e5 de konkrete sager igennem, s\u00e5 man kan finde ud af, hvor det har sl\u00e5et fejl. Fan\u00f8 Kommune vil ogs\u00e5 bede Socialstyrelsen om hj\u00e6lp til at f\u00e5 gennemg\u00e5et kommunens generelle procedurer i sager om underretninger. DR har forg\u00e6ves fors\u00f8gt at f\u00e5 en kommentar fra to for\u00e6ldrepar, der har v\u00e6ret ber\u00f8rt af sagerne.", "annotations": [{"label": 2, "user": 1}], "meta": {}, "annotation_approver": null, "hash_id": -6426368510371691241, "scrape_date": ["2020-03-21 13:17:58"], "url": ["https://www.dr.dk/nyheder/regionale/syd/oesamfund-i-chok-flere-foraeldre-mistaenkt-overgreb-mod-boern-nu-beklager"], "section": "Syd- og S\u00f8nderjylland", "author": "Marie De Fine Skibsted Malene Ruwald Susanne Kristine Terman Pedersen", "date": ["2020-01-24 17:36"], "title": ["\u00d8samfund i chok: Flere for\u00e6ldre mist\u00e6nkt for overgreb mod b\u00f8rn \u2013 nu beklager borgmesteren"], "title_summary": ["Flere sager om underretninger har p\u00e5 tvivlsomt grundlag f\u00f8rt til mistanke om alvorlige overgreb mod b\u00f8rn."], "image_caption": "Borgmester i Fan\u00f8 Kommune Sofie Valbj\u00f8rn fra Alternativet beklager nu over for tre for\u00e6ldrepar p\u00e5 \u00f8en. (Foto:\u00a0Peter Halkj\u00e6r \u00a9\u00a0DR Syd) Melissa Gilroy er chokeret over de forl\u00f8b, som tre for\u00e6ldrepar har oplevet p\u00e5 Fan\u00f8. (Foto:\u00a0Peter Halkj\u00e6r \u00a9\u00a0DR Syd) If\u00f8lge Ugeavisen Esbjerg reagerede Fan\u00f8 Kommune i to af sagerne p\u00e5 baggrund af underretninger fra Fan\u00f8 Skole. (Foto:\u00a0Peter Halkj\u00e6r \u00a9\u00a0DR Syd)"}
{"id": 16, "text": "Der mangler fagl\u00e6rt arbejdskraft i social- og sundhedssektoren. Nu fors\u00f8ger to private hjemmehj\u00e6lpsfirmaer og Social & SundhedsSkolen i Herning at l\u00f8se problemet ved at starte en mesterl\u00e6reuddannelse for sosu-hj\u00e6lpere. 17 elever er netop begyndt p\u00e5 skolens afdeling i Holstebro. En af dem er 28-\u00e5rige Lucia Jarsinsk\u00e2, der indtil nu har arbejdet halvandet \u00e5r som handicaphj\u00e6lper og haft 11 m\u00e5neders plejeorlov for at pleje sin kr\u00e6ftsyge mor. - Jeg synes, at n\u00e5r man har en del \u00e5rs erfaring, er det vigtigt, at man har alt det andet faglige p\u00e5 plads, siger hun. I december 2019 blev hun ansat hos K\u00e6r Pleje og Omsorg. Det er et krav fra hendes nye arbejdsgiver, at hun tager mesterl\u00e6reuddannelsen. - Det g\u00f8r vi for at sikre os, at vi har kvalificeret arbejdskraft ogs\u00e5 i morgen og om to \u00e5r, fort\u00e6ller Dorthe Lund, der er direkt\u00f8r i K\u00e6r. Firmaet har cirka 170 ansatte, der arbejder med hjemmehj\u00e6lp og hjemmepleje i Holstebro, Lemvig, Skive, Thybor\u00f8n og Vinderup. Men det er efterh\u00e5nden sv\u00e6rt at skaffe uddannet personale. Kommunerne, som hyrer firmaet, stiller ogs\u00e5 krav om, at de bruger fagl\u00e6rt arbejdskraft. Derfor har Dorthe Lund nu sendt 15 af sine ufagl\u00e6rte medarbejdere i skole. - Det er n\u00f8dvendigt, at de bliver fagl\u00e6rte. Borgerne bliver d\u00e5rligere. De bliver udskrevet tidligere fra sygehuset, s\u00e5 vi st\u00e5r i dag med flere komplekse opgaver, siger hun. Eleverne skal typisk bruge to dage om ugen p\u00e5 skolen og tre dage i firmaet. Mesterl\u00e6ren betyder, at de kan beholde en regul\u00e6r l\u00f8n i stedet for at g\u00e5 p\u00e5 SU. - Nu er jeg ikke teenager l\u00e6ngere, s\u00e5 SU kan ikke d\u00e6kke de udgifter, man har. At man kan komme p\u00e5 mesterl\u00e6reuddannelsen, hvor man stadig f\u00e5r en del voksenl\u00f8n, g\u00f8r, at man i fred og ro kan l\u00e6se, blive bedre og vokse fagligt, siger Lucia Jarsinsk\u00e2. Samtidig giver mesterl\u00e6ren mulighed for, at grundforl\u00f8bet p\u00e5 20 uger kan forl\u00e6nges, hvis eleven har brug for mere tid til at gennemf\u00f8re det. - Det giver mulighed for at tilrettel\u00e6gge individuelle forl\u00f8b, s\u00e5 der er plads til alle. I et t\u00e6t parl\u00f8b med praksis sikrer vi os, at de n\u00e5r igennem det, de skal for at v\u00e6re klar til grundforl\u00f8bspr\u00f8ven, siger Lenette Hylleberg, der er leder p\u00e5 Social & SundhedsSkolen. Der er ikke tradition for mesterl\u00e6re p\u00e5 sosu-uddannelserne, men manglen p\u00e5 arbejdskraft f\u00e5r nu b\u00e5de kommuner og skoler til at t\u00e6nke nyt. tilbyder en mesterl\u00e6re til de ans\u00f8gere, der l\u00e6rer bedre i praktik end ved at l\u00e6se b\u00f8ger. SOSU Nord, social- og sundhedsskolerne i Nordjylland, er til april klar med et lignende tilbud. Og p\u00e5 f\u00e5r de \u00e6ldre sosu-studerende voksenelevl\u00f8n. Fagforbundet FOA hilser som udgangspunkt tiltagene velkommen. - Jeg kan rigtig godt lide, at man begynder at t\u00e6nke kreativt for at kunne rekruttere til faget. Vi st\u00e5r i en situation, hvor vi gerne skal g\u00f8re hver femte 16-\u00e5rig nysgerrig p\u00e5 vores fag for at kunne varetage fremtidens sundhedsopgaver, siger Tanja Nielsen, formand for social- og sundhedssektoren i FOA Holstebro. Hun er til geng\u00e6ld lidt bekymret for, om eleverne kan n\u00e5 at f\u00e5 den samme teoretiske viden p\u00e5 mesterl\u00e6reordningen som p\u00e5 den ordin\u00e6re uddannelse. - Vi vil f\u00f8lge meget t\u00e6t, om de l\u00e6rer nok, siger Tanja Nielsen. Dorthe Lund, direkt\u00f8r i K\u00e6r, forsikrer, at hendes ansatte ikke vil mangle teoretisk viden. - Vi har tilknyttet en stor gruppe vejledere og mentorer, der skal sikre, at de kommer igennem forl\u00f8bet, siger hun. Direkt\u00f8ren har store forventninger til mesterl\u00e6reordningen. - De (eleverne, red.) har et rigtig godt grundlag for at starte, fordi de alle ved, hvad de g\u00e5r ind til. S\u00e5 jeg forventer, at vi f\u00e5r nogle superdygtige elever gennem det her forl\u00f8b, siger Dorthe Lund. Ogs\u00e5 firmaet Privat Pleje & Omsorg i Herning er med i projektet med to ansatte.", "annotations": [{"label": 2, "user": 1}], "meta": {}, "annotation_approver": null, "hash_id": -5241928931084755799, "scrape_date": ["2020-03-21 13:17:58"], "url": ["https://www.dr.dk/nyheder/regionale/midtvest/lucia-gaar-i-mesterlaere-som-sosu-hjaelper-voksenloen-goer-jeg-i-fred-og"], "section": "Midt- og Vestjylland", "author": "Mia Vad Marie Frank Mitchell Mette Skov-Jensen", "date": ["2020-01-25 12:10"], "title": ["Lucia g\u00e5r i mesterl\u00e6re som sosu-hj\u00e6lper: 'Voksenl\u00f8n g\u00f8r, at jeg i fred og ro kan vokse fagligt'"], "title_summary": ["Vestjysk skole og private hjemmehj\u00e6lpsfirmaer vil l\u00f8se mangel p\u00e5 sosu'er med mesterl\u00e6re."]}
{"id": 17, "text": "M\u00e5ske ligger der muslinger p\u00e5 din tallerken nyt\u00e5rsaften? I hvert fald er det som delikatesse, at mange vil kende det lille bl\u00f8ddyr. Men muslingerne kan ogs\u00e5 bruges som dyrefoder, og nu kan et nyt stort projekt med muslingefarme til gavn for b\u00e5de dyr, mennesker og natur v\u00e6re p\u00e5 vej. Limfjordsr\u00e5det, der arbejder for at give Limfjorden et bedre vandmilj\u00f8, dr\u00f8mmer s\u00e5ledes om at uds\u00e6tte linemuslinger p\u00e5 et fem kvadratkilometer stort omr\u00e5de i fjorden. Her vil muslingerne suge op til tusind tons kv\u00e6lstof ud af vandet og p\u00e5 den m\u00e5de v\u00e6re med til at sikre et renere milj\u00f8 i havet. Derudover vil man udnytte protein fra muslingerne til dyrefoder, s\u00e5 man slipper for at importere store m\u00e6ngder soja fra is\u00e6r Sydamerika, da det ogs\u00e5 er til skade for milj\u00f8et og klimaet. Store m\u00e6ngder kv\u00e6lstof i vandet er problematisk, fordi det giver grobund for mikroalger. N\u00e5r mikroalgerne spreder sig, l\u00e6gger de sig t\u00e6t i vandet, og det g\u00f8r det sv\u00e6rt for planterne p\u00e5 bunden at f\u00e5 lys. Derudover hiver mikroalgerne, n\u00e5r de r\u00e5dner, ilt ud af vandet, hvilket kan v\u00e6re s\u00e6rligt slemt om sommeren, hvor temperaturerne er h\u00f8je, og vandet st\u00e5r stille. Et af de v\u00e6rste eksempler p\u00e5 det s\u00e5 man i august 1997, hvor stort set alt liv i en af Danmarks st\u00f8rste fjorde, Mariager Fjord, forsvandt. N\u00e5r muslinger er gode for vandmilj\u00f8et, skyldes det, at de tr\u00e6kker kv\u00e6lstof til sig, s\u00e5 mikroalgerne ikke f\u00e5r lov at udvikle sig. Hvis man ovenik\u00f8bet h\u00f8ster muslingerne, tager man kv\u00e6lstof ud af vandet, og det betyder, at vandet langsomt renses. Faktisk er muslingerne mere effektive end flere af de andre virkemidler, man bruger til at fjerne kv\u00e6lstof med. Det g\u00e6lder for eksempel udl\u00e6gning af lavbundsjorde. Muslinger i vandet kan ganske enkelt rense en st\u00f8rre masse, end det er muligt at g\u00f8re p\u00e5 landjorden, forklarer professor p\u00e5 DTU Aqua Jens Kjerulff Petersen, der har arbejdet med omr\u00e5det i mere end 20 \u00e5r. - P\u00e5 jorden dyrker du i 2D og p\u00e5 \u00e9n flade. I vandet dyrker du fra overfladen og ned i to-tre meters dybde. Det er en af forklaringerne p\u00e5, at det er mere effektivt, siger han. Han kalder muslingeopdr\u00e6t for en slags kinder\u00e6g, fordi det har mindst tre gode egenskaber. - Du f\u00e5r en effekt p\u00e5 milj\u00f8et, du f\u00e5r et b\u00e6redygtigt protein med et utroligt lavt CO2-aftryk, og s\u00e5 f\u00e5r du nogle arbejdspladser uden for de store byer i forbindelse med produktionen, siger han. Faktisk vurderer Limfjordsr\u00e5det, at muslingeopdr\u00e6t i Limfjorden kan bidrage med op til 300 nye arbejdspladser, hvis det f\u00f8res ud i st\u00f8rre skala. N\u00e5r der i f\u00f8rste omgang sker store ophobninger af kv\u00e6lstof i vandet, skyldes det f\u00f8rst og fremmest intensivt landbrug n\u00e6r fjordene. Derfor ville det mest effektive v\u00e5ben mod udledning af kv\u00e6lstof v\u00e6re at nedl\u00e6gge landbrugsproduktion, der ligger umiddelbart op af vandet. Det er dog b\u00e5de dyrt og besv\u00e6rligt. Til geng\u00e6ld kan landbruget hj\u00e6lpe milj\u00f8et og klimaet, hvis man udskifter sojaprotein fra for eksempel Brasilien og Kina med protein fra muslinger, der er produceret her i Danmark. Det kr\u00e6ver imidlertid, at man skruer v\u00e6sentligt op for produktionen af muslinger. Det fort\u00e6ller Kenneth Storbank, der er kommerciel direkt\u00f8r for Triple Nine Group, som er en af de virksomheder, der gerne vil udnytte muslingerne og lave det om til protein. - Indtil nu har vi ikke kunnet lave en stor kommerciel produktion, fordi vi ikke har m\u00e6ngderne til det. Men vi oplever en stor interesse, siger han. Sidst i januar skal Limfjordsr\u00e5det m\u00f8des med ministeren for f\u00f8devarer, fiskeri og ligestilling, Mogens Jensen, samt flere folketingsmedlemmer for at diskutere mulighederne for at opskalere produktionen af linemuslinger i Limfjorden. Her vil man se p\u00e5 potentialet for \u00f8konomisk st\u00f8tte, s\u00e5 produktionen bliver rentabel, og de eventuelle udfordringer, der kan v\u00e6re ved at lave muslingefarme. Projektet kan blandt andet m\u00f8de modstand fra sommerhusejere ved Limfjorden, der kan f\u00f8le sig generet af, at muslingeproduktionen vil blive synlige ved fjordens vandoverflade. Formand for Limfjordsr\u00e5det, Jens Lauritzen, er dog alligevel fortr\u00f8stningsfuld. Han er sikker p\u00e5, at eventuelle indvendinger mod muslingeproduktion kan im\u00f8dekommes med hj\u00e6lp fra kommunerne og gennem aftaler med de lokale. - Vi tror sagtens, det kan lade sig g\u00f8re, siger han om projektet, der, hvis det bliver en realitet, kan blive en del af de kommende vandomr\u00e5deplaner fra 2021 til 2027 under EU og Milj\u00f8- og F\u00f8devareministeriet.", "annotations": [{"label": 1, "user": 1}], "meta": {}, "annotation_approver": null, "hash_id": -6078333349996228490, "scrape_date": ["2020-03-21 13:17:59"], "url": ["https://www.dr.dk/nyheder/regionale/nordjylland/et-kinderaeg-natur-miljoe-og-klima-muslinger-kan-ende-med-suge-tonsvis"], "section": "Nordjylland", "author": "Klaus Videb\u00e6k Emma Toftelund Poulsen", "date": ["2019-12-27 16:17"], "title": ["Et 'kinder\u00e6g' for natur, milj\u00f8 og klima: Muslinger kan ende med at suge tonsvis af kv\u00e6lstof"], "title_summary": ["Nyt stort muslingeprojekt kan b\u00e5de give renere vand og milj\u00f8rigtigt dyrefoder."], "image_caption": "Ogs\u00e5 i dag producerer man linemuslinger i Limfjorden, men potentialet er langt st\u00f8rre for b\u00e5de mennesker og dyr. (Foto:\u00a0Helge R\u00f8jle \u00a9\u00a0dr)"}
{"id": 18, "text": "- Kan I se, hvad det er, der ligger her? sp\u00f8rger 14-\u00e5rige Alberte Henriksen og peger ned p\u00e5 nogle sm\u00e5, m\u00f8rke kugler p\u00e5 skovbunden. - Det er nogle sm\u00e5 lorte, den har lavet. Det betyder, at der har g\u00e5et en hjort lige her. Alberte Henriksen er s\u00e5kaldt ranger. Junior ranger. I et \u00e5r har hun brugt dele af sin fritid p\u00e5 at blive klogere p\u00e5 natur, planter og dyreliv og p\u00e5 at tage en slags mini-naturvejlederuddannelse. Nu kan hun tage b\u00e5de sm\u00e5 og store med i skoven og v\u00e6re med til at give andre gode oplevelser i naturen. Hvert \u00e5r bliver ti piger og ti drenge i Frederikshavn uddannet som junior rangers, og faktisk har kommunen v\u00e6ret n\u00f8dt til at sige nej til endnu flere, da forl\u00f8bet er meget popul\u00e6rt blandt de unge. - Jeg kan godt lide, at der ikke er to ting, der er ens herude, forklarer Alberte Henriksen om sin motivation for at v\u00e6re med. Inspiration til uddannelsen som junior ranger kommer fra USA og de store nationalparker derovre. Siden blev konceptet introduceret i Skotland, og det har nu ogs\u00e5 vundet indpas andre steder i Europa. Frederikshavn var den f\u00f8rste kommune til at tage uddannelsen til sig herhjemme, og flere kommuner har vist interesse eller er p\u00e5 vej med deres egne tilbud, blandt andet Favrskov Kommune i \u00d8stjylland. - Herude f\u00e5r man naturen ind p\u00e5 rigtig t\u00e6t hold. Man l\u00e6rer at bruge sine sanser, og man l\u00e6rer at kravle i m\u00f8rke bunkers fra anden verdenskrig, hvor man t\u00e6ller flagermus, fort\u00e6ller Bo Storm, der er naturvejleder og ansvarlig for uddannelsen i Frederikshavn. Udover oplevelser og viden om naturen har uddannelsen ogs\u00e5 andre fordele. De unge l\u00e6rer blandt andet at tr\u00e6de frem foran andre og at dele ud af deres viden. - Jeg kunne ikke rigtigt finde ud af at st\u00e5 frem foran folk f\u00f8r. Men det har vi \u00f8vet os meget i her. S\u00e5 det er blevet meget nemmere, siger Alberte Henriksen. Samme oplevelse har to af hendes ranger-kolleger, Sofie og Lucas. De oplever, at de ogs\u00e5 kan bruges deres nye f\u00e6rdigheder i skolen. - Jeg har f\u00e5et mere selvtillid. Det g\u00e6lder b\u00e5de at skulle m\u00f8de nye mennesker og at skulle freml\u00e6gge i skolen, siger 13-\u00e5rige Sofie Klinge. - Jeg synes, jeg er blevet lidt mere modig. Jeg t\u00f8r flere ting, lyder det fra Lucas N\u00f8dskou Pedersen, ogs\u00e5 13 \u00e5r. I alt er der nu 60 junior rangers i Frederikshavn Kommune, der kan fungere som frivillige guider, hj\u00e6lpe til med fodring af vildt om vinteren, opt\u00e6lling af flagermus og meget mere. Derudover er de naturambassad\u00f8rer for kommunen og kan v\u00e6re med til at st\u00e5 for forskellige events for b\u00f8rn og unge, ogs\u00e5 efter de er f\u00e6rdige med forl\u00f8bet.", "annotations": [{"label": 2, "user": 1}], "meta": {}, "annotation_approver": null, "hash_id": -2543007607292730235, "scrape_date": ["2020-03-21 13:17:59"], "url": ["https://www.dr.dk/nyheder/regionale/nordjylland/modigere-og-fulde-af-selvtillid-alberte-sofie-og-lucas-er-junior"], "section": "Nordjylland", "author": "Klaus Videb\u00e6k Marie Bergmann", "date": ["2019-12-29 10:03"], "title": ["Modigere og fulde af selvtillid: Alberte, Sofie og Lucas er junior rangers i naturen"], "title_summary": ["En ny naturuddannelse for unge er en stor succes og kan blive udbredt flere steder."], "image_caption": "Lucas N\u00f8dskou Pedersen er en af 60 junior rangers i Frederikshavn Kommune. (Foto:\u00a0Morten Lerkenfeldt S\u00f8rensen \u00a9\u00a0DR Nyheder)"}
{"id": 20, "text": "Da Facebook tidligere p\u00e5 \u00e5ret \u00e5bnede sit nye datacenter i Odense, lovede de at give noget tilbage til lokalomr\u00e5det. Det g\u00f8r de nu et fors\u00f8g p\u00e5. I et nyt partnerskab med Odense Kommune smider Facebook en halv million kroner i kommunens pengekasse. Pengene skal blandt andet bruges p\u00e5 at styrke kompetencerne hos skolel\u00e6rere og medarbejdere i flere af kommunens b\u00f8rnehuse. Eleverne i folkeskolen skal have mere undervisning i digitalisering og kodning, imens b\u00f8rnehaveb\u00f8rn blandt andet kan se frem til at blive klogere p\u00e5 robotteknologi. Men skal private virksomheder have mulighed for indflydelse p\u00e5 b\u00f8rn og unges l\u00e6ring? Susanne Crawley Larsen, b\u00f8rn- og unger\u00e5dmand i Odense Kommune for Radikale Venstre, erkender, at Facebook kan have interesser i samarbejdet, men mener dog, at kommunen har sikret sig en god aftale. - Jeg er ikke blind for, at de kan have nogle interesser i at indg\u00e5 et samarbejde med en kommune, og derfor skal vi jo ogs\u00e5 v\u00e6re dygtige til at v\u00e6lge vores samarbejdspartnere og v\u00e6re dygtige til at definere betingelserne for samarbejdet, siger hun. Partnerskabet er en del af Odense Kommunes nye strategi 'Verdens bedste robotby i b\u00f8rneh\u00f8jde', som har til form\u00e5l at uddanne kommunens b\u00f8rn i teknologi og digitalisering over de n\u00e6ste ti \u00e5r. I projektet har kommunen ogs\u00e5 samarbejde med blandt andet Fyns Politi og SSP-konsulenter. - Vi lader jo ikke Facebook have vores b\u00f8rn alene. Vi laver et partnerskab, som mest handler om \u00f8konomi og teknologi, og s\u00e5 lader vi alt det, der handler om etik og dannelse, foreg\u00e5 et andet sted, siger Susanne Crawley Larsen. Det er en fast del af Facebooks strategi at give noget tilbage til lokalsamfundet, n\u00e5r der \u00e5bnes et nyt datacenter. If\u00f8lge Carsten S\u00f8rensen, der er local site manager hos Facebook i Odense, er det vigtigt ikke bare at mase sig ind i et lokalomr\u00e5de. - Det er vigtigt for os at v\u00e6re med til at bidrage til vores lokalsamfund; ogs\u00e5 i forhold til at der kommer nogle nye generationer, og vi vil jo ogs\u00e5 have behov for arbejdskraft i fremtiden, siger han. Mange virksomheder f\u00e5r brug for ansatte med teknologiske kompetencer i fremtiden, og her kan projektet styrke b\u00f8rnenes fremtidige muligheder. Carsten S\u00f8rensen sl\u00e5r fast, at b\u00f8rnene ikke er i Facebooks m\u00e5lgruppe, og at form\u00e5let ikke er at s\u00e6lge Facebooks navn til den n\u00e6ste generation. Men han erkender dog, at virksomheden kan f\u00e5 noget positivt ud af partnerskabet. - Den strategi, som Odense Kommune har lagt, er meget op ad den agenda, vi k\u00f8rer med i vores virksomhed og vores form\u00e5l, siger Carsten S\u00f8rensen. Det nye samarbejde blev offentliggjort torsdag morgen p\u00e5 Seden Skole i Odense, hvor kodning har v\u00e6ret p\u00e5 programmet i flere \u00e5r. Ditte Gr\u00f8nning Rasmussen, l\u00e6rer p\u00e5 Seden Skole, fort\u00e6ller, at b\u00f8rnene er engagerede i den digitale undervisning, og hun gl\u00e6der sig over muligheden for at lave endnu mere af den i fremtiden. - Det er noget, der er n\u00f8dvendigt, for vi kan jo se, at det er udviklingen. Jeg synes, det er rigtig godt for de unge mennesker, at de bliver introduceret til det tidligere, siger hun.", "annotations": [{"label": 1, "user": 1}], "meta": {}, "annotation_approver": null, "hash_id": -3920197630242121606, "scrape_date": ["2020-03-21 13:17:59"], "url": ["https://www.dr.dk/nyheder/regionale/fyn/facebook-giver-penge-til-skoler-og-boernehaver-vil-laere-boern-om-teknologi-i"], "section": "Fyn", "author": "Rasmus Spaab\u00e6k Sofie Lodahl \u00d8rts", "date": ["2019-11-21 17:16"], "title": ["Facebook giver penge til skoler og b\u00f8rnehaver: Vil l\u00e6re b\u00f8rn om teknologi i en tidlig alder"], "title_summary": ["B\u00f8rn og unge i Odense Kommune kan se frem til mere undervisning i teknologi."], "image_caption": "Celine Al-Muaibed og L\u00e6rke Zenia Clausen fra 6. A p\u00e5 Seden Skole til Coding Class. (foto: Sofie \u00d8rts)"}
{"id": 56, "text": "Det skete f\u00f8rste gang i juni 2016 og igen i december 2017. F\u00f8rst blev der lagt omkring 650 ton granitsten ud p\u00e5 stranden, siden blev der skrabet store m\u00e6ngder sand af klinten, inden der til sidst blev h\u00e6ldt flydende beton udover. Det hele skete i et fors\u00f8g p\u00e5 at beskytte kysten syd for L\u00f8nstrup og formentlig ogs\u00e5 sommerhusene p\u00e5 toppen fra at ryge i havet, efterh\u00e5nden som b\u00f8lgerne \u00e6der af klinten. Problemet er blot, at der aldrig er givet tilladelse til arbejdet, og at der derfor kan v\u00e6re tale om ulovlig kystsikring. De n\u00e6ste tre dage skal tre m\u00e6nd, en kvinde og en sommerhusforening for retten i Hj\u00f8rring. Heraf er to af m\u00e6ndene, kvinden samt sommerhusforeningen anklaget for at have f\u00e5et smidt granitsten p\u00e5 stranden i 2016. Mens de alle er anklaget for at have medvirket til, at en bulldozer skrabede sand af klinten, og at der blev h\u00e6ldt beton udover i 2017 N\u00e5r man ikke har ventet p\u00e5 at f\u00e5 en tilladelse til at lave kystsikring, s\u00e5 skyldes det efter alt at d\u00f8mme, at klinten syd for L\u00f8nstrup er en s\u00e5kaldt urolig tilbagerykningsklint. Det betyder, at den bev\u00e6ger sig, og derfor er den fredet og udpeget som De anklagede risikerer nu b\u00f8der p\u00e5 i alt 425.000 kroner. Hos den lokale afdeling af Danmarks Naturfredningsforening i Hj\u00f8rring, h\u00e5ber n\u00e6stformand Arnold Simonsen, at folkene bag f\u00e5r en passende straf. - Det skal ikke bare v\u00e6re s\u00e5dan, at det er omkostningsfrit. De skal have deres straf eller en b\u00f8de, siger han. Han kan ikke lide tanken om, at nogen af hensyn til nogle sommerhuse har set stort p\u00e5 fredningen af klinten. - Det er noget, vi skal forpligte os til at passe p\u00e5. Det \u00e6ndrer sig ikke, fordi der er nogle sommerhuse, der er i farezonen, siger Arnold Simonsen. P\u00e5 gaden i L\u00f8nstrup er meningerne dog delte. Nogle er enige i, at naturen skal g\u00e5 sin gang, mens andre har forst\u00e5else for sommerhusejernes situation. I dag er stedet, hvor der blev h\u00e6ldt beton ud over klinten, vokset til med gr\u00e6s, og kystsikringen har virket, siger Erling Kofoed. - Jeg ved godt, det er ulovligt. Men hvis du g\u00e5r ned p\u00e5 stranden, er der gr\u00f8nne skr\u00e6nter i dag. S\u00e5 det har gjort noget godt. Jeg h\u00e5ber, de bliver frikendt, siger han. Det er Lars Holm, der selv har haft sommerhus i L\u00f8nstrup i 32 \u00e5r ikke enig i. - Det er noget pjat. Helt \u00e6rligt. De har da ikke f\u00e5et noget som helst ud af det. Havet tager alligevel. Det g\u00f8r ingen forskel, siger han. Jytte \u00d8stergaard, der har boet i byen i 40 \u00e5r, er ligeledes kritisk. - Det er trist, at man skal g\u00e5 i gang med s\u00e5dan nogle metoder. Jeg er en af dem, der mener, at naturen skal g\u00e5 sin gang. De vidste det godt, da de k\u00f8bte husene, siger hun. Det var Kystdirektoratet, der for to \u00e5r siden meldte sagen til politiet. Her siger omr\u00e5dechef Hans Erik Cutoi-Toft, at der formentlig ikke ville v\u00e6re blevet givet tilladelse, hvis sommerhusejerne i omr\u00e5det havde s\u00f8gt om lov til at kystsikre. Man kan imidlertid ikke bare handle p\u00e5 egen h\u00e5nd, sl\u00e5r han fast. I Kystdirektoratet er man n\u00f8dt til at unders\u00f8ge, om det skader naturen, milj\u00f8et og naboejendommene, inden man eventuelt begynder at kystsikre med sand og sten. - Hvis man etablerer noget uden tilladelse, s\u00e5 kan det potentielt v\u00e6re alvorligt, siger han. Hj\u00f8rring Kommunes kommunalbestyrelse skal i aften tage stilling til, om de skal ans\u00f8ge om lov til at flytte Natura 2000-fredningen til et omr\u00e5de l\u00e6ngere nede ad kysten. Det kan fremover g\u00f8re det muligt at etablere kystsikring p\u00e5 det sted syd for L\u00f8nstrup, som nu er centrum for retssagen. De anklagede n\u00e6gter sig skyldige. Det ventes, at der falder dom i sagen p\u00e5 fredag.", "annotations": [{"label": 2, "user": 1}], "meta": {}, "annotation_approver": null, "hash_id": -8386282987327415591, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/hvem-haeldte-beton-ud-over-skraenten-tre-maend-en-kvinde-og-en"], "section": "Nordjylland", "author": "Klaus Videb\u00e6k Amal Guerdali Marie Bergmann", "date": ["2020-01-29 10:48"], "title": ["Hvem h\u00e6ldte beton ud over skr\u00e6nten? Tre m\u00e6nd, en kvinde og en sommerhusforening skal for retten"], "title_summary": ["Retten skal de n\u00e6ste dage tage stilling til, hvem der stod bag opsigtsv\u00e6kkende kystsikring ved L\u00f8nstrup."], "image_caption": "I 2017 blev store m\u00e6ngder sand skrabet af og skubbet ud over klinten i L\u00f8nstrup, der ogs\u00e5 blev forsynet med flydende beton. (Foto:\u00a0henning Bagger \u00a9\u00a0Scanpix) De lokale sommerhusejere mener ikke, at myndighederne g\u00f8r nok for at im\u00f8dekomme deres \u00f8nske om at beskytte kysten. (Foto:\u00a0Janus Benjamin Jacobsen - DR Nyheder) Klinten syd for L\u00f8nstrup, der for cirka to \u00e5r siden blev overh\u00e6ldt med sand og beton, er i dag gr\u00f8n og vokset til med gr\u00e6s. (Foto:\u00a0Amal Guerdali - DR Nordjylland)"}
{"id": 57, "text": "De ledte i skove, gr\u00f8ftekanter, vandl\u00f8b og p\u00e5 stranden. Og de fandt det n\u00e6sten overalt. Plastaffald i massevis. I efter\u00e5ret var 57.000 elever i folkeskolen og p\u00e5 gymnasiet med til at lave den st\u00f8rste kortl\u00e6gning af plastforurening nogensinde i Danmark, og nu ligger resultaterne klar. De viser, at den mest forurenende plastkilde faktisk er noget, som de fleste ikke vil betragte som plastik, nemlig cigaretskod. - Det er nok de f\u00e6rreste, der ved, at selve filteret er lavet af plastik, lyder det fra Kristian Syberg, der er lektor i milj\u00f8risiko hos Roskilde Universitet samt talsmand for Marine Plastic og har v\u00e6ret med til at stable fors\u00f8get p\u00e5 benene. Blandt de elever, der har v\u00e6ret p\u00e5 jagt, finder man Caroline Justesen og Mathilde M\u00f8lgaard fra 3.g p\u00e5 Vesthimmerlands Gymnasium. - Vi fandt 320 cigaretskod, og det var alts\u00e5 p\u00e5 en str\u00e6kning p\u00e5 kun hundrede meter. Og derudover fandt vi op mod 100 af de sm\u00e5 plastikposer, siger Caroline Justesen. - Jeg vil ikke sige, at jeg er overrasket, men det bekymrer mig, at vi finder s\u00e5 meget. Indsamlingen har ogs\u00e5 gjort indtryk p\u00e5 Mathilde M\u00f8lgaard. Ingen af de to ryger selv, men fundene giver alligevel anledning til at t\u00e6nke sig om en ekstra gang. - N\u00e5r man selv har v\u00e6ret ude og samle det op og set, hvor store m\u00e6ngder der er, s\u00e5 f\u00f8ler man ogs\u00e5 et \u00f8get ansvar for, at det ikke skal v\u00e6re en selv, der udleder det. Det er der, man skal g\u00f8re en forskel p\u00e5 individniveau, siger hun. - Man fral\u00e6gger sig sit ansvar, n\u00e5r man smider et cigaretskod fra sig, og det er noget, vi skal v\u00e6re opm\u00e6rksomme p\u00e5, lyder det fra Caroline Justesen. Ogs\u00e5 i de yngre klasser har indsamlingen sat spor. Sofie Munkholt Jensen fra 6. klasse p\u00e5 Tofteg\u00e5rdsskolen i Jerslev ved Br\u00f8nderslev fandt med sine klassekammerater en anden stor plastsynder. - Vi fandt rigtig meget fastfood-emballage og forskellige poser som slikposer og b\u00e6reposer, som folk nok bare havde smidt ud ad vinduet, fordi de ikke lige havde plads i bilen, fort\u00e6ller hun. - Jeg forst\u00e5r ikke, hvorfor de g\u00f8r det. Man kan jo bare tage det med hjem og smide det i affaldsspanden derhjemme, s\u00e5 det ikke g\u00e5r ud over vores natur. Hos l\u00e6rerne p\u00e5 skolen er oplevelsen den samme. Selv i vores helt n\u00e6re, lokale milj\u00f8 er plastaffaldet et stort problem, konkluderer underviser Peter Bronton From. - Man t\u00e6nker, at der i en by som Jerslev ikke kan v\u00e6re ret meget plastikaffald, men det var jo utroligt store m\u00e6ngder, vi kunne finde. Det er faktisk lidt chokerende, at vi kunne finde s\u00e5 meget p\u00e5 den halvanden time, vi samlede ind, siger han. Resultaterne fra Masseeksperiment 2019, som affaldsindsamlingen er en del af, skal nu bruges til at g\u00f8re alle klogere p\u00e5, hvordan vores vaner p\u00e5virker naturen, og at finde ud af, hvad man m\u00e5ske kan g\u00f8re ved problemet. N\u00e5r det for eksempel er relevant at unders\u00f8ge, hvor mange cigaretskod, der ligger i naturen, skyldes det ikke alene, at de indeholder plastik, men at de ogs\u00e5 kan v\u00e6re farlige for vores milj\u00f8 p\u00e5 andre m\u00e5der, fort\u00e6ller lektor Kristian Syberg. - N\u00e5r man ryger en cigaret, s\u00e5 s\u00e6tter der sig kr\u00e6ftfremkaldende og giftige kemikalier i filteret. S\u00e5 n\u00e5r man smider et skod i naturen, er det ikke bare plastik, men plastik med giftige kemikalier, siger han. Et af de store problemer med plastaffald i \u00f8vrigt er, at rigtig meget af det er engangsplastik, som kun benyttes en eller to gange, f\u00f8r det mister sin v\u00e6rdi og smides ud. Det g\u00e6lder for omkring 40 procent af det plastik, vi bruger i det daglige, fort\u00e6ller Kristian Syberg. Her er der en interessant iagttagelse i masseeksperimentet. Resultaterne viser nemlig, at plastikflasker kun ligger p\u00e5 en 15. plads over de plasttyper, man finder oftest i den danske natur. Det er en v\u00e6sentligt lavere rangering end i resten af Europa, hvor plastflasker typisk ligger i top ti. Det kan blandt andet h\u00e6nge sammen med, at man i Danmark har et velfungerende pantsystem for plastflasker, hvor man bel\u00f8nnes for at aflevere sin plastflaske tilbage til butikken efter brug. Derfor er der grund til at overveje, om man ikke ogs\u00e5 kan give andre plastprodukter s\u00e5som cigaretskod en v\u00e6rdi, s\u00e5 de ogs\u00e5 er noget v\u00e6rd, efter de er blevet brugt f\u00f8rste gang, mener Kristian Syberg. - Plastflasker er et eksempel p\u00e5 en plastaffaldstype, som faktisk har en v\u00e6rdi, og derfor ender den ikke s\u00e5 tit i naturen, siger han. I 6. klasse p\u00e5 Tofteg\u00e5rdsskolen i Jerslev vil Sofie Munkholt Jensen efter Masseeksperimentet selv g\u00f8re noget for at minimere omfanget af plast i naturen. - Jeg er begyndt at samle plastikaffald op, n\u00e5r jeg kommer forbi det, siger hun.", "annotations": [{"label": 1, "user": 1}], "meta": {}, "annotation_approver": null, "hash_id": 7195023604988575956, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/elever-og-laerere-fandt-112018-cigaretskod-paa-faa-timer-det-er"], "section": "Nordjylland", "author": "Klaus Videb\u00e6k Emilie Jensen", "date": ["2020-01-27 15:02"], "title": ["Elever og l\u00e6rere fandt 112.018 cigaretskod p\u00e5 f\u00e5 timer: 'Det er faktisk lidt chokerende'"], "title_summary": ["Skod og engangsplastik ender ofte i den danske natur, viser k\u00e6mpe indsamlingseksperiment."], "image_caption": "Eleverne Laurits Brix Ziegler og Sofie Munkholt Jensen gik sidste \u00e5r med deres l\u00e6rer og tusindvis af elever fra hele landet p\u00e5 jagt efter plast i naturen. (Foto:\u00a0Emilie Jensen - DR Nordjylland)"}
{"id": 58, "text": "Med en bandana om hovedet og en guitar i h\u00e6nderne kigger Bo Olsen ud gennem sk\u00e6rmen. Her i sin stue har han indrettet sit eget lille hjemmestudie, hvorfra han kan sende musik ud til sine mange f\u00f8lgere p\u00e5 Facebook og YouTube. Hvis man kigger godt efter, bem\u00e6rker man imidlertid, at guitaren ikke er helt almindelig. I stedet for strenge har den sm\u00e5, smalle knapper, s\u00e5 man ikke skal trykke s\u00e5 h\u00e5rdt for at f\u00e5 lyden frem. Guitaren fik han i forbindelse med, at han i for\u00e5ret 2019 fik konstateret sclerose. F\u00f8r da arbejdede han som taxachauff\u00f8r. Nu bruger han k\u00f8restol og er p\u00e5 f\u00f8rtidspension. - Jeg er kun 53 \u00e5r gammel. Det er lidt tr\u00e6ls at skulle give op i min alder og sige, at nu kan jeg alts\u00e5 ikke mere og at overlade mig til samfundets n\u00e5de, siger han. - Men jeg har stadig min kanal, hvor jeg laver videoer. Det er min egen lille tv-station, s\u00e5 det hygger jeg mig med. Allerede i 2006 m\u00e6rkede Bo Olsen, at der var et eller andet galt. Her fik han synsforstyrrelser. Da de heldigvis gik over igen p\u00e5 et tidspunkt, kunne han forts\u00e6tte med at arbejde. Ti \u00e5r senere fik han s\u00e5 problemer med at g\u00e5. Forbindelsen til hans kn\u00e6led blev stille og roligt v\u00e6k, og han blev sygemeldt og havnede i et jobafklaringsforl\u00f8b hos kommunen. Da han m\u00f8dte op med rollator til en jobafklaringspr\u00f8ve i Ikea, kiggede de p\u00e5 ham uden at sige ret meget. - De kunne godt se, at der vist ikke var meget, de kunne s\u00e6tte mig til, fort\u00e6ller han. To \u00e5r efter fik han sig en diagnose og blev erkl\u00e6ret uarbejdsdygtig. I statistikken er Bo Olsen en ud af 16.399 personer. S\u00e5 mange danskere fik i 2019 tildelt f\u00f8rtidspension, og det er det h\u00f8jeste siden 2011, hvor det gjaldt 16.832 personer. I 2016 var tallet helt nede p\u00e5 6.372 personer. En af \u00e5rsagerne er, at de s\u00e5kaldte blev indf\u00f8rt i 2013. Nu er de maksimalt fem-\u00e5rige forl\u00f8b ved at rinde ud. Det betyder, at mange borgere har f\u00e5et taget deres sag op igen med det resultat, at nogle er blevet tildelt f\u00f8rtidspension. Udviklingen er god for de borgere, der har behov for det, men den er d\u00e5rlig for kommunernes \u00f8konomi - i s\u00e6rdeleshed nogle steder. Der er nemlig stor forskel p\u00e5, hvor mange f\u00f8rtidspensionister der er p\u00e5 tv\u00e6rs af landet, og modsat tidligere bliver kommunerne ikke kompenseret \u00e9n til \u00e9n af staten for den udgift, de har. N\u00e5r en person g\u00e5r p\u00e5 f\u00f8rtidspension, f\u00e5r kommunen kun 20 procent af udgiften betalt direkte fra staten. Resten af statens penge til f\u00f8rtidspensioner fordeles ikke efter, hvor mange f\u00f8rtidspensionister kommunerne hver is\u00e6r har, men efter hvor mange indbyggere de har. Det betyder, at nogle kommuner f\u00e5r et overskud p\u00e5 ordningen, mens andre taber penge eller skal finde dem p\u00e5 andre m\u00e5der - blandt andet via bloktilskuddet. De v\u00e6rst ramte kommuner er Lolland og Mors\u00f8, der har mange f\u00f8rtidspensionister og f\u00e5 indbyggere. Til geng\u00e6ld tjener K\u00f8benhavns Kommune mange penge p\u00e5 ordningen, fordi de p\u00e5 en og samme tid har mange indbyggere og f\u00e5 f\u00f8rtidspensionister. Udgiftsordningen er indf\u00f8rt gradvist siden \u00e5r 2000 for at give kommunerne et incitament til at finde l\u00f8sninger, der g\u00f8r, at f\u00e6rre ender p\u00e5 f\u00f8rtidspension. I sidste ende er kommunerne dog bundet af loven i forhold til, hvem der skal tildeles f\u00f8rtidspension, og p\u00e5 hvilke vilk\u00e5r. I Hj\u00f8rring Kommune fik man sidste \u00e5r 257 nye f\u00f8rtidspensionister. Det er cirka en fjerdedel mere end i 2018, hvor tallet l\u00e5 p\u00e5 203. Da Hj\u00f8rring Kommune har relativt mange f\u00f8rtidspensionister i forhold til antallet af indbyggere, betyder det, at man er underfinansieret med omkring 100 millioner kroner p\u00e5 omr\u00e5det. Det oplyser kommunens \u00f8konomi- og arbejdsmarkedsdirekt\u00f8r, Johannes Jensen. Han oplever, at det sv\u00e6rt at g\u00f8re noget ved udviklingen. - Man kan kun f\u00e5 en f\u00f8rtidspension, hvis man ikke har nogen reel arbejdsevne tilbage, og det er jo beskrevet i lovgivningen. Kommunerne skal overholde loven og opf\u00f8re sig ordentligt i forhold til den, og de har heller ikke mulighed for at s\u00e6tte f\u00f8rtidspensionen ned til et lavere niveau. S\u00e5 det er jo ikke et omr\u00e5de, der egentlig kan styres af \u00f8konomiske hensyn, siger han. I Rebild Kommune, hvor Bo Olsen bor, blev 67 personer sidste \u00e5r tildelt f\u00f8rtidspension. Selvom han hellere ville have en almindelig hverdag med fast job, er Bo Olsen glad for, at han er en af dem. - Det er aldrig en forl\u00f8sning at f\u00e5 konstateret, at man er syg. Jeg ville \u00f8nske, at l\u00e6gen havde sagt: 'Du tr\u00e6nger sgu bare til at komme ud og bestille noget, kammerat'. Jeg ville helst have passet mit arbejde som taxachauff\u00f8r. Kommunernes udgifter til f\u00f8rtidspension er en del af de igangv\u00e6rende forhandlinger om en ny udligningsreform mellem kommunerne. I regeringens udspil foresl\u00e5s det at give en milliard kroner ekstra til udsatte yderkommuner med mange \u00e6ldre, f\u00e5 arbejdspladser og mange f\u00f8rtidspensionister.", "annotations": [{"label": 2, "user": 1}], "meta": {}, "annotation_approver": null, "hash_id": 5349129654642742347, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/jeg-ville-oenske-laegen-havde-sagt-du-traenger-sgu-bare-til-komme-ud"], "section": "Nordjylland", "author": "Klaus Videb\u00e6k S\u00f8ren K Nielsen Emilie Jensen", "date": ["2020-02-06 19:05"], "title": ["- Jeg ville \u00f8nske, at l\u00e6gen havde sagt: 'Du tr\u00e6nger sgu bare til at komme ud og bestille noget, kammerat'"], "title_summary": ["Antallet af nye f\u00f8rtidspensionister er det h\u00f8jeste siden 2011."], "image_caption": "Bo Olsen er glad for, at han er sikret en indt\u00e6gt resten af sit liv. Allerhelst ville han dog gerne v\u00e6re sund og rask, s\u00e5 han kunne arbejde. (Foto:\u00a0Emilie Jensen - DR Nordjylland) Bo Olsen i sit hjemmestudie. Overodnet set er han tilfreds med den behandling, han har f\u00e5et hos kommunen. Men han har ogs\u00e5 taget sine kampe, hvilket hans t-shirt vidner om. (Foto:\u00a0Emilie Jensen - DR Nordjylland) N\u00e5r han ikke ligger i sengen for at sk\u00e5ne kroppen, bruger han det meste af sin tid p\u00e5 at lave musik. I 2015 n\u00e5ede han til semifinalen i tv-programmet Dansktop Talent p\u00e5 dk4. (Foto:\u00a0Emilie Jensen - DR Nordjylland) Meget af det foreg\u00e5r p\u00e5 guitarer uden strenge, men med s\u00e6rlige knapper, som g\u00f8r, at han bedre kan holde til det. (Foto:\u00a0Emilie Jensen - DR Nordjylland) Bo Olsen, som han ser ud, n\u00e5r han optr\u00e6der p\u00e5 sine kanaler p\u00e5 Facebook og Youtube. (Foto:\u00a0Facebook (Screenshot)) Bo Olsen i sit hjemmestudie. Overodnet set er han tilfreds med den behandling, han har f\u00e5et hos kommunen. Men han har ogs\u00e5 taget sine kampe, hvilket hans t-shirt vidner om. (Foto:\u00a0Emilie Jensen - DR Nordjylland) N\u00e5r han ikke ligger i sengen for at sk\u00e5ne kroppen, bruger han det meste af sin tid p\u00e5 at lave musik. I 2015 n\u00e5ede han til semifinalen i tv-programmet Dansktop Talent p\u00e5 dk4. (Foto:\u00a0Emilie Jensen - DR Nordjylland) Meget af det foreg\u00e5r p\u00e5 guitarer uden strenge, men med s\u00e6rlige knapper, som g\u00f8r, at han bedre kan holde til det. (Foto:\u00a0Emilie Jensen - DR Nordjylland) Bo Olsen, som han ser ud, n\u00e5r han optr\u00e6der p\u00e5 sine kanaler p\u00e5 Facebook og Youtube. (Foto:\u00a0Facebook (Screenshot))"}
{"id": 59, "text": "N\u00e5r Peter Holm-Pedersen skuer ud af vinduerne fra sit hotel t\u00e6t p\u00e5 Limfjorden, dr\u00f8mmer han om tusindvis af lystfiskere, der str\u00f8mmer til for at fange hav\u00f8rreder. Samme dr\u00f8m har blandt andre lokalpolitikerne i Limfjordsr\u00e5det, virksomheder og flere turistorganisationer langs fjorden. - Lystfiskere er fantastiske turister, for de kommer i det, vi kalder for skulders\u00e6sonen f\u00f8r og efter h\u00f8jsommeren, s\u00e5 vi har b\u00e5de kapaciteten og pladsen, siger Peter Holm-Pedersen. Han er femte generation p\u00e5 Hvalpsund F\u00e6rgekro og har netop s\u00f8gt om tilskud fra staten til at k\u00f8be fire husb\u00e5de, der kan ligge foran kroen, og som g\u00e6sterne kan bruge til at sejle ud p\u00e5 fjorden og fiske fra. Limfjordsr\u00e5det og kommunerne i oplandet er i disse \u00e5r i gang med en stor milj\u00f8indsats. \u00c5er og vandl\u00f8b i Limfjorden bliver restaureret og genoprettet, og gydepladser og opv\u00e6kstforhold forbedres, s\u00e5 hav\u00f8rredbestandene forventes at blive st\u00f8rre og mere robuste. - Foruds\u00e6tningen for at f\u00e5 flere fisk er i hvert fald til stede, n\u00e5r man genskaber de naturlige forhold, s\u00e5 de trives, siger Finn Siveb\u00e6k, der er fiskeplejekonsulent hos DTU Aqua. Indsatsen ved Limfjorden er blot \u00e9t af mange naturgenopretningsprojekter i landet gennem de senere \u00e5r. If\u00f8lge Finn Siveb\u00e6k er der mange gode eksempler fra hele landet p\u00e5, at forskellige indsatser har givet resultater. - Generelt er der en ret hurtig respons, n\u00e5r man g\u00f8r nogle ting. Der, hvor vi genskaber egnede gydeomr\u00e5der, oplever vi, at fiskene tager det til sig ret hurtigt, siger han. Det g\u00e6lder blandt andet ved Skjern \u00c5. Her har omr\u00e5det gennemg\u00e5et en markant forvandling over de seneste 60 \u00e5r. I 1960'erne rettede man \u00e5en ud for at skabe mere landbrugsjord. Det fortr\u00f8d man dog, og i 1990'erne begyndte arbejdet med blandt andet at genoprette \u00e5ens naturlige forl\u00f8b med snoninger til gavn for blandt andet laksen. - Det er s\u00e5 godt, at jeg st\u00e5r her udenfor s\u00e6sonen og f\u00e5r foresp\u00f8rgsler fra hele verden. Den anden dag var det fire canadiere, der kommer over og fisker, og vi har endda haft kinesere. Det er helt vildt, siger Kenny Frost, der er daglig leder af , der \u00e5bnede i 2017, og hvor lystfiskere kan f\u00e5 hj\u00e6lp og vejledning, inden de drager p\u00e5 laksefiskeri. If\u00f8lge ham regnede man i begyndelsen af 1980'erne med, at laksen var t\u00e6t p\u00e5 at udd\u00f8 med under 50 stykker i Skjern \u00c5. I dag er man oppe p\u00e5 at have omkring 6.000 laks, der vender tilbage til \u00e5en. - S\u00e5 Skjern \u00c5 er jo den grimme \u00e6lling, der er vokset sig stor og smuk som en svane, som et stort internationalt lakseblad for nylig omtalte os, siger Kenny Frost. Forel\u00f8big er 49 virksomheder g\u00e5et sammen om en f\u00e6lles markedsf\u00f8ring for at brande Limfjorden for turister. Samtidig skal fiskepladserne langs fjorden certificeres, s\u00e5 der er overnatningsmuligheder, grejbutikker og kvalificeret hj\u00e6lp til de g\u00e6ster, der kommer for at smide sn\u00f8ren ud. - Vi tror, at lystfiskeromr\u00e5det kan noget s\u00e6rligt og har et stort potentiale p\u00e5 is\u00e6r det tyske marked. For kommer der \u00e9n lystfisker, s\u00e5 kommer familien m\u00e5ske ogs\u00e5 med, siger turistdirekt\u00f8r i VisitVesthimmerland Jimmi St\u00e6hr-Petersen. Han h\u00e5ber p\u00e5 mindst 10.000 fiskende turister om \u00e5ret og skeler blandt andet til Fyn, Langeland og \u00c6r\u00f8, hvor en mange\u00e5rig indsats og forbedring af hav\u00f8rreders levevilk\u00e5r if\u00f8lge har givet mindst 55.000 \u00e5rlige lystfisker-turister. Her var det ved projektets begyndelse i 1990 us\u00e6dvanligt overhovedet at fange en hav\u00f8rred. I vandkanten ved R\u00f8nbjerg i Himmerland er Peter Birch Christensen en af de lystfiskere, der gl\u00e6der sig over satsningen p\u00e5 hav\u00f8rreder i og omkring Limfjorden. Udover at hav\u00f8rreden smager godt, er det nemlig ogs\u00e5 en af de fisk, der er sjove at fange. - Det er en st\u00e6rk fisk, som k\u00e6mper for at komme af krogen igen, og selvom det kan lyde knap s\u00e5 humant, s\u00e5 er det jo det, der er sp\u00e6ndende ved lystfiskeriet. Overraskelsesmomentet n\u00e5r fisken hugger, og fighten g\u00e5r i gang, og du st\u00e5r og sporer dig ind p\u00e5, hvor stor den er, siger han. Peter Birch Christensen fremh\u00e6ver samtidig Limfjorden og dens afstikkere som et paradis, hvor der er masser af plads og langt mellem lystfiskerne, s\u00e5 der ogs\u00e5 er ro til at nyde naturen og dyrelivet. - Og s\u00e5 kan man v\u00e6re s\u00e5 godt som sikker p\u00e5, at det er vilde fisk, man fanger her. Der er ingen kystuds\u00e6tninger her, og for mig er det ogs\u00e5 rigtig attraktivt, siger lystfiskeren.", "annotations": [{"label": 2, "user": 1}], "meta": {}, "annotation_approver": null, "hash_id": -5792078498333392545, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/lej-en-husbaad-og-sejl-direkte-ud-og-fisk-limfjordens-naboer-satser"], "section": "Nordjylland", "author": "Bendt Godtberg Christine N\u00f8rgaard", "date": ["2020-02-20 18:45"], "title": ["Lej en husb\u00e5d og sejl direkte ud og fisk: Limfjordens naboer satser stort p\u00e5 fisketurisme"], "title_summary": ["Limfjordens vilde hav\u00f8rredbestand er s\u00e5 unik, at fjorden kan blive en af Danmarks store lystfiskerdestinationer, mener flere."], "image_caption": "Peter Holm-Pedersen h\u00e5ber, at s\u00e6rligt familier vil benytte husb\u00e5dene, s\u00e5 de f\u00e5r en f\u00e6lles oplevelse og m\u00e5ske ogs\u00e5 en fisk p\u00e5 krogen. (Foto:\u00a0Louise L\u00f8nsmann \u00a9\u00a0DR N\u00f3rdjylland) Her er de ti mest produktive hav\u00f8rred-\u00e5er, der har deres udl\u00f8b i Limfjorden. Her er de ti mest produktive hav\u00f8rred-\u00e5er, der har deres udl\u00f8b i Limfjorden. Lystfiskerturister er attraktive, fordi de typisk kommer for\u00e5r og efter\u00e5r - udenfor h\u00f8js\u00e6sonen. (Foto:\u00a0Alberte R.Kling-Petersen \u00a9\u00a0DR N\u00f3rdjylland) For lystfisker Peter Birch Christensen er det vigtigt, at det er vilde hav\u00f8rreder, der er i Limfjorden, og ikke nogen, der er sat ud. (Foto:\u00a0Alberte R.Kling-Petersen \u00a9\u00a0DR N\u00f3rdjylland)"}
{"id": 60, "text": "Den tid, hvor landm\u00e6ndene kunne g\u00e5 og passe deres marker i ro og fred, er forbi. I dag bliver der holdt godt \u00f8je med, hvad de foretager sig, og de er blandt andet under lup for at f\u00e5 nedbragt kv\u00e6lstofudledningen fra deres marker. Indtil videre skal det ske med frivillige ordninger med st\u00f8tte fra staten, hvor landm\u00e6ndene selv byder ind p\u00e5 projekter, der kan hj\u00e6lpe med at l\u00f8se problemet. Det kan for eksempel ske ved at lave s\u00e5kaldte miniv\u00e5domr\u00e5der. S\u00e5dan et ville landmand Niels Pedersen Qvist fra Vester Hassing sammen med nogle naboer gerne have lov at lave p\u00e5 hans marker, der l\u00f8ber ned til Limfjorden 20 kilometer \u00f8st for Aalborg. Det er bare \u00e9t problem. Han m\u00e5 ikke for Kystdirektoratet. - Jeg bliver ked af det, og jeg synes, det er \u00e6rgerligt. Vi har 107 hektar, vi kan samle og k\u00f8re gennem det her miniv\u00e5domr\u00e5de og p\u00e5 den m\u00e5de spare fjordmilj\u00f8et for nogle n\u00e6ringsstoffer, og s\u00e5 synes jeg, det er \u00e6rgerligt, at det ikke kan lade sig g\u00f8re. - Det er jeg meget uforst\u00e5ende over for, siger han. N\u00e5r der er fokus p\u00e5 kv\u00e6lstofudledningen skyldes det ikke mindst, at h\u00f8je m\u00e6ngder kv\u00e6lstof kan f\u00e5 store konsekvenser for livet i s\u00f8er, hav og fjorde. Kv\u00e6lstof giver anledning til algev\u00e6kst, og det tager ilt fra andre planter, dyr og fisk, n\u00e5r algerne d\u00f8r og falder ned p\u00e5 bunden. Derfor tilskynder man fra statens side landm\u00e6nd, kommuner og landbrugsorgansationer til at samarbejde om at rejse skov, udl\u00e6gge v\u00e5domr\u00e5der, lave miniv\u00e5domr\u00e5der eller andre ting som kan f\u00e5 nedbragt udledningen af kv\u00e6lstof. Et miniv\u00e5domr\u00e5de best\u00e5r sm\u00e5 kunstige s\u00f8er eller bassiner, som man etablerer p\u00e5 landmandens mark. N\u00e5r vandet dr\u00e6nes fra marken og havner i miniv\u00e5domr\u00e5det, hj\u00e6lper mikroorganismer med at rense vandet for kv\u00e6lstof, inden det l\u00f8ber videre ud i vandmilj\u00f8et. Niels Pedersen Qvist har f\u00e5et nej til projektet, fordi miniv\u00e5domr\u00e5det ville komme til at ligge under 300 meter fra fjorden og dermed inden for strandbeskyttelseslinjen. Strandbeskyttelseslinjen skal beskytte \u00e5bne kyster og sikre, at der for eksempel ikke bliver bygget eller lavet andre \u00e6ndringer p\u00e5 kysterne. Men Niels Pedersen Qvist forst\u00e5r ikke, hvordan det kan f\u00f8re til afslag p\u00e5 et projekt, som faktisk ville v\u00e6re til gavn for milj\u00f8et. - Det ligner jo en ganske almindelig s\u00f8. Der er ikke noget, der stikker op i luften, siger han. Ogs\u00e5 andre landm\u00e6nd ved Limfjorden og andre steder har oplevet at f\u00e5 nej til at etablere miniv\u00e5domr\u00e5der med den begrundelse, fort\u00e6ller Irene Wiborg. Hun er chef for milj\u00f8 og land hos SEGES, videnscentret for landbrug under landbrugsorganisationen Landbrug og F\u00f8devarer. - De har f\u00e5et at vide gennem mange \u00e5r, at det er rigtig, rigtig vigtigt at sikre et rent vandmilj\u00f8 og at v\u00e6re med til at bidrage til det, og nu pr\u00f8ver de. Og s\u00e5 er det s\u00e5dan nogle forhindringer som strandbeskyttelseslinjen, der stopper dem i det. Det har de sv\u00e6rt ved at forst\u00e5, siger hun. Ud af de mere end 300 ans\u00f8gninger, der i 2019 er sendt til Landbrugsstyrelsen fra landm\u00e6nd, der \u00f8nsker at lave et miniv\u00e5domr\u00e5de, er det kun et f\u00e5tal, der ligger inden for strandbeskyttelseslinjen. I alt skal der etableres omkring 2.000, hvis m\u00e5lene for kv\u00e6lstofreduktion skal realiseres. Det er dog netop inden for strandbeskyttelseslinjen, at effekten er st\u00f8rst, vurderer man hos SEGES. - Jo t\u00e6ttere man kommer p\u00e5 kysten, jo st\u00f8rre bliver effekten, siger biolog og specialr\u00e5dgiver hos SEGES, Simon Bjorholm. - Hvis man laver et miniv\u00e5domr\u00e5de mange kilometer v\u00e6k fra kysten, ville der alligevel v\u00e6re blevet fjernet nogle n\u00e6ringsstoffer undervejs gennem vandl\u00f8bssystemet. Kystdirektoratet oplyser, at de har modtaget i alt 22 henvendelser fra landm\u00e6nd, der med ans\u00f8gningen ved h\u00e5nden sp\u00f8rger om lov til at lave et miniv\u00e5domr\u00e5de inden for strandbeskyttelseslinjen. Heraf har de givet dispensation til seks. N\u00e5r Kystdirektoratet i hovedparten af tilf\u00e6ldene siger nej, skyldes det, at det er s\u00e5dan reglerne er skruet sammen, forklarer omr\u00e5dechef i Kystdirektoratet Hans Erik Cutoi-Toft. - Strandbeskyttelseslinjen er faktisk indrettet s\u00e5dan, at man som udgangspunkt ikke kan f\u00e5 lov til at lave noget som helst, fordi der er tale om en forbudszone, siger han. I Kystdirektoratets vurderinger l\u00e6gger de blandt andet v\u00e6gt p\u00e5, om der er andre mulige placeringer uden for strandbeskyttelseslinjen. Men de skeler ikke til, hvor milj\u00f8effekten er st\u00f8rst. - Vi forholder os ikke som s\u00e5dan til niveauet af effekten. Det, vi forholder os til, er, om det er muligt at opn\u00e5 en positiv effekt ved at placere det uden for linjen. Hvis det er det, vil der ikke v\u00e6re tilstr\u00e6kkeligt med tungtvejende grunde til at placere det indenfor, siger han. If\u00f8lge Simon Bjorholm kan man dog ikke komme uden om de miniv\u00e5domr\u00e5der, der ligger inden for strandbeskyttelseslinjen, hvis man \u00f8nsker maksimal effekt. - Hvis man har en m\u00e5ls\u00e6tning om at f\u00e5 renset s\u00e5 meget som muligt af det dr\u00e6nvand, der l\u00f8ber fra markerne her i landet, s\u00e5 er man jo ogs\u00e5 n\u00f8dt til at rense det fra de marker, der afvander helt t\u00e6t p\u00e5 kysten og her inden for strandbeskyttelseslinjen, siger han. P\u00e5 Christiansborg finder flere politikere det besynderligt, at den ene myndighed siger nej, mens den anden tilskynder til flere miniv\u00e5domr\u00e5der for at f\u00e5 kv\u00e6lstofudledningen bragt ned. - Det vil da v\u00e6re s\u00e5re fornuftigt at f\u00e5 det her lavet, for s\u00e5 passer man jo ikke kun p\u00e5 kysterne, men ogs\u00e5 p\u00e5 vandet i fjordene og ude i havet, i Limfjorden for eksempel, siger Venstres landbrugsordf\u00f8rer, Erling Bonnesen. - Man kan jo ikke sk\u00e6lde landm\u00e6ndene ud for, at der ikke bliver godkendt flere, forts\u00e6tter han. Samme holdning har landbrugsordf\u00f8rer for Dansk Folkeparti Lise Bech. - Det duer jo ikke, alts\u00e5. Vi er n\u00f8dt til at g\u00f8re det lidt nemmere, ogs\u00e5 for landm\u00e6ndene, s\u00e5 de kan finde ud af, hvad det egentlig er, vi skal styre efter, siger hun. Hos Alternativet h\u00e6fter landbrugsordf\u00f8rer Susanne Zimmer sig p\u00e5 den anden side ved, at der ogs\u00e5 er mange andre l\u00f8sninger end miniv\u00e5domr\u00e5der, hvis man \u00f8nsker at s\u00e6nke kv\u00e6lstofudledningen. - M\u00e5ske var det bedre, at der var skov p\u00e5 det omr\u00e5de, eller at det blev udtaget som lavbundsomr\u00e5de, siger Susanne Zimmer, der ogs\u00e5 n\u00e6vner mindre g\u00f8dning og \u00e6ndret jordfordeling som muligheder for at l\u00f8se problemet. Ved Limfjorden er landmand Niels Pedersen Qvist ikke umiddelbart klar til at give afkald p\u00e5 sin jord. Sammen med den lokale landbrugsorganisation, vil han nu unders\u00f8ge, om der kan findes en alternativ placering til miniv\u00e5domr\u00e5det p\u00e5 hans marker. Som SEGES fastholder han imidlertid, at den oprindelige placering helt op ad fjorden vil v\u00e6re den bedste. Hvis han skal lave et miniv\u00e5domr\u00e5de et andet sted, vil det formentlig betyde, at han er n\u00f8dt til at pumpe vand fra markerne og l\u00e6ngere op i landskabet, inden det l\u00f8ber retur mod fjorden igen. Det vil heller ikke v\u00e6re s\u00e6rlig godt for milj\u00f8et, bem\u00e6rker han. - Jo t\u00e6ttere vi f\u00e5r det p\u00e5 fjorden, jo bedre virkning har det, siger Niels Pedersen Qvist. B\u00e5de Venstre og Dansk Folkeparti vil nu have landbrugs- og f\u00f8devareminister Mogens Jensen (S), der tidligere har udtalt sig om sagen, til at kigge p\u00e5 problematikken. Strandbeskyttelseslinjen h\u00f8rer imidlertid under milj\u00f8minister Lea Wermelin, som i dag ikke har haft mulighed for at kommentere historien, meddeler ministeriet til DR.", "annotations": [{"label": 1, "user": 1}], "meta": {}, "annotation_approver": null, "hash_id": -5815727218878392682, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/landmaend-undrer-sig-de-faar-skaeldud-ikke-goere-nok-miljoeet-men-nej"], "section": "Nordjylland", "author": "Klaus Videb\u00e6k", "date": ["2020-02-24 19:55"], "title": ["Landm\u00e6nd undrer sig: De f\u00e5r sk\u00e6ldud for ikke at g\u00f8re nok for milj\u00f8et, men nej til at g\u00f8re noget ved det"], "title_summary": ["Ved Limfjorden f\u00e5r flere landm\u00e6nd nej til projekt, der skal reducere kv\u00e6lstofudledningen."], "image_caption": "Landmand Niels Pedersen Qvist ville gerne have lov at lave et miniv\u00e5domr\u00e5de p\u00e5 sin mark t\u00e6t p\u00e5 fjorden, men det m\u00e5 han ikke. (Foto:\u00a0Christine N\u00f8rgaard - DR Nordjylland) Ud over at reducere udledningen af kv\u00e6lstof, kunne Niels Pedersen Qvist ogs\u00e5 bruge miniv\u00e5domr\u00e5det til at samle overskydende vand p\u00e5 marken. (Foto:\u00a0Christine N\u00f8rgaard - DR Nordjylland) Et miniv\u00e5domr\u00e5de best\u00e5r af en r\u00e6kke sm\u00e5 bassiner, som udg\u00f8r en form for naturligt renseanl\u00e6g, inden dr\u00e6nvandet fra marken ledes videre ud i vandmilj\u00f8et. Her er det et billede af et eksisterende anl\u00e6g. (\u00a9\u00a0Seges)"}
{"id": 61, "text": "Flere af de danske fiskere f\u00f8ler sig forfulgt, og det i en s\u00e5dan grad at de finder det nyttel\u00f8st at m\u00f8des med ministeren for at diskutere problemerne. Minister for F\u00f8devarer, Fiskeri og Ligestilling Mogens Jensen (S) bes\u00f8gte ellers i dag Strandby og Frederikshavn og ville i den anledning gerne m\u00f8des med flere af fiskerne. Men mens Mogens Jensen holdt m\u00f8de med borgmester Birgit S. Hansen og form\u00e6ndene for to fiskeriforeninger, foretrak resten at markere deres utilfredshed med skilte og bannere uden for d\u00f8rene. - Hvad skulle vi snakke om? sp\u00f8rger Morten Kirkedal, talsmand for fiskersammenslutningen 'Nok er nok'. - I 30 \u00e5r er vi blevet underlagt nye restriktioner med kvoteneds\u00e6ttelser, maskest\u00f8rrelse, indsn\u00e6vring af farvande, lukkeomr\u00e5der, ynglekasser, vi skal passe p\u00e5, og vindm\u00f8ller, der bliver sat op. Der er mange ting, der har sp\u00e6ndt ben for os henad vejen, men der er ikke kommet noget tilbage. Der er ikke kommet nogen guler\u00f8dder. Vi bliver ikke h\u00f8rt, siger han. Denne gang er det planer om kameraoverv\u00e5gning af fiskerne ombord p\u00e5 deres egne skibe, der har f\u00e5et sindene i kog. Kameraoverv\u00e5gningen skal sikre en mere effektiv kontrol med fiskerne og blandt andet forhindre, at de smider sm\u00e5 torsk tilbage i havet, men fiskerne er ikke enige med myndighederne i forhold til problemets omfang. De siger, at det g\u00e5r ud over deres frihed og deres rettigheder, n\u00e5r ministeren i forbindelse med en EU-aftale om fiskekvoter holder fast i, at der skal indf\u00f8res kameraoverv\u00e5gning p\u00e5 danske fart\u00f8jer. - Han stoler \u00e5benbart ikke p\u00e5 os fiskere. Det er latterligt, og det er langt ude, siger Torben Christensen, f\u00f8rstemand p\u00e5 Betina Kruse fra L\u00e6s\u00f8. Med ved selve m\u00f8det var formand for Strandby Fiskeriforening Claus Hj\u00f8rne Pedersen. Han var som en af f\u00e5 fremm\u00f8dte glad for ministerens bes\u00f8g, men han er skeptisk om udfaldet. - Jeg synes jo, vi har haft et fint m\u00f8de, og vi er taknemmelig over, at Mogens Jensen har brugt formiddagen p\u00e5 at v\u00e6re her. Men jeg synes ikke, vi har f\u00e5et noget resultat af m\u00f8det. - Vi har h\u00f8rt en mand, der h\u00e6nger sig rigtig meget i den aftale, han har lavet i EU, og han virker ikke til, at han vil rykke sig, siger han. - Det har jeg det rigtig d\u00e5rligt med, for jeg synes, vi har pr\u00e6senteret en hel masse gode argumenter for, hvorfor det ikke er n\u00f8dvendigt at s\u00e6tte ind med kameraoverv\u00e5gning over for danske fiskere. - Det er s\u00e5 gr\u00e6nseoverskridende at skulle udstilles p\u00e5 den m\u00e5de. - Det har ikke noget med det at g\u00f8re. Det, som man gerne vil kontrollere, kan man kontrollere p\u00e5 andre m\u00e5der, og det er det, vi har budt ind med, siger Claus Hj\u00f8rne Pedersen. Flere eksperter er enige i, at overv\u00e5gning er et effektivt redskab i forhold til at sikre, at der ikke smides torsk over bord. Men fiskerne f\u00e5r opbakning fra blandt andre borgmester i Frederikshavn Kommune Birgit S. Hansen (S), som er formand for det nordjyske fiskerikommunenetv\u00e6rk, som samlet set best\u00e5r af seks kommuner. Her st\u00e5r man skulder ved skulder med fiskerne, siger hun. - N\u00e5r vi blander os, er det, fordi vi er store fiskerikommuner, og at det handler arbejdspladser og om skatteindt\u00e6gter. Vi vil gerne sl\u00e5 et slag for, at fiskerne har ordentlige rammer. - Omvendt skal fiskerne selvf\u00f8lgelig ogs\u00e5 vise, at man kan have tillid til dem, og vi skal jo ikke v\u00e6re naive overfor, at der har v\u00e6ret brodne kar. Men det her med, at man skal til at have kameraer p\u00e5 egne fart\u00f8jer, det har de virkelig manglende forst\u00e5else overfor, og det har vi s\u00e5dan set ogs\u00e5, siger hun. N\u00e5r minister Mogens Jensen (S) ogs\u00e5 efter dagens m\u00f8de forsvarer beslutningen om at indf\u00f8re kameraoverv\u00e5gning, begrunder han det med, at det b\u00e5de kan give en mere effektiv kontrol af fiskerne og samtidig et bedre overblik over, hvad fiskerne hiver op fra havet. Det kan bruges til at sikre et mere b\u00e6redygtigt fiskeri, mener han. Selvom han ikke har \u00e6ndret holdning, har dagens m\u00f8de dog gjort indtryk, siger Mogens Jensen. - Det g\u00f8r altid indtryk, n\u00e5r der er nogle, der udtrykker modstand eller er usikre p\u00e5 noget. Der er ogs\u00e5 en r\u00e6kke forhold, som fiskerne drager frem her, som handler om det juridiske og sp\u00f8rgsm\u00e5let om, hvad der pr\u00e6cist skal monitoreres, og hvordan det skal anvendes i forhold til persondataloven, og det skal der selvf\u00f8lgelig findes nogle klare svar p\u00e5, s\u00e5 fiskerne kan f\u00e5 det at vide. - Jeg kan sagtens forst\u00e5 de forskellige sp\u00f8rgsm\u00e5l, som fiskerne kommer med, og det er jo heller ikke meningen, at vi skal f\u00f8lge med i, hvad fiskerne foretager sig i kahytterne eller nogle andre steder p\u00e5 skibet end der, hvor fiskene kommer ind. Det er fiskene, vi er interesseret i, siger han. - Det g\u00f8r jeg ved at lytte og ogs\u00e5 svare p\u00e5 de sp\u00f8rgsm\u00e5l, de stiller. Blandt andet omkring det juridiske grundlag, og hvordan vi sikrer, at vi overholder de forskellige typer af lovgivning, der selvf\u00f8lgelig skal beskytte den enkelte person, og det kan der heller ikke v\u00e6re nogen tvivl om.", "annotations": [{"label": 2, "user": 1}], "meta": {}, "annotation_approver": null, "hash_id": -2682182058206285408, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/fiskere-efter-ny-konfrontation-med-ministeren-han-stoler-aabenbart"], "section": "Nordjylland", "author": "Klaus Videb\u00e6k S\u00f8ren Flytkj\u00e6r", "date": ["2020-03-02 19:30"], "title": ["Fiskere efter ny konfrontation med ministeren: 'Han stoler \u00e5benbart ikke p\u00e5 os'"], "title_summary": ["Sp\u00f8rgsm\u00e5let om kameraoverv\u00e5gning har for alvor bragt sindene i kog hos de danske fiskere."], "image_caption": "Minister Mogens Jensen (S) og den lokale fiskeriformand Claus Hj\u00f8rne Pedersen diskuterer de nye regler for fiskerne. (Foto:\u00a0Janus Benjamin Jacobsen   DR Nyheder) Udover kameraoverv\u00e5gning er fiskerne ogs\u00e5 utilfredse med restriktioner p\u00e5 deres fangstredskaber. (Foto:\u00a0Janus Benjamin Jacobsen   DR Nyheder)"}
{"id": 21, "text": "De booker lokaler, tager telefonen og skriver i journaler. De danske sygeplejersker bruger en stor del af dagen p\u00e5 ting, der ikke har med den n\u00e6re patientkontakt at g\u00f8re. Nogle af opgaverne med at dokumentere patienternes tilstand kr\u00e6ver en sygeplejerskeuddannelse, men det g\u00e6lder ikke det hele. - At printe labels og g\u00f8re klar til patienterne i morgen kunne sagtens v\u00e6re en sekret\u00e6ropgave, siger Anja Skovgaard Nissen, som er sygeplejerske p\u00e5 Odense Universitetshospital. Og det er fagforeningen HK enig med hende i. De mener, at de kan g\u00f8re arbejdet bedre for Anja samtidig med, at de kan l\u00f8se regeringens problem med at skaffe 1.000 sygeplejersker. HK er fagforeningen for l\u00e6gesekret\u00e6rer, og deres forslag vil ogs\u00e5 komme deres medlemmer til gode. Forslaget lyder nemlig s\u00e5dan her: Flyt noget af det administrative arbejde tilbage til l\u00e6gesekret\u00e6rerne. Hvis sygeplejerskerne bliver aflastet administrativt, s\u00e5 er tanken, at de fremover kan n\u00f8jes med at bruge 20 procent af arbejdstiden p\u00e5 administrativt arbejde. Og det kan g\u00f8re en stor forskel for flere personalegrupper, mener de i HK. - Alt det administrative arbejde, som dygtige l\u00e6ger og sygeplejersker udf\u00f8rer, er slet ikke n\u00f8dvendigt. Jeg s\u00e5 hellere, at det blev udf\u00f8rt af uddannede l\u00e6gesekret\u00e6rer, siger Winne Axelsen, formand HK Kommunal i Region Hovedstaden. Anja Skovgaard Nissen er sygeplejerske p\u00e5 Urinvejs-kirurgisk afdeling p\u00e5 Odense Universitetshospital. P\u00e5 hendes afdeling er der hver dag afsat en sygeplejerske til sekret\u00e6ropgaver. - Dele af opgaven er helt klart sygeplejefaglig, men der er ogs\u00e5 dele af opgaven, som p\u00e5 ingen m\u00e5de er sygeplejefaglig i min optik, forklarer hun. Patienterne kommer med meget komplekse lidelser. Derfor mener Anja Skovgaard Nissen, at sygeplejerskerne ikke skal bruge dyrebar tid foran computeren, men i stedet v\u00e6re, hvor hj\u00e6lpen er tiltr\u00e6ngt. - Folk er her, n\u00e5r de er rigtig syge, og der skal jeg v\u00e6re t\u00e6t ved dem, siger hun. Professor i sundheds\u00f8konomi og sundhedspolitik ved Syddansk Universitet Kjeld M\u00f8ller Pedersen mener, at HK's logik med at flytte opgaverne og frigive sygeplejersker er god nok. - Det er rimelig realistisk, men man kan godt diskutere, om det er fem eller fire procent, der kan flyttes, men det spiller ikke den helt store rolle, siger han og n\u00e6vner, at det ikke er en gratis l\u00f8sning. - Der skal skaffes et \u00f8konomisk r\u00e5derum til at kunne ans\u00e6tte flere l\u00e6gesekret\u00e6rer. S\u00e5 det er i virkeligheden ogs\u00e5 en \u00f8konomisk udfordring, om der er plads til det, siger han. Regeringen fors\u00f8ger i forbindelse med de igangv\u00e6rende finanslovsforhandlinger at finde ud af, hvor pengene til de ekstra 1.000 sygeplejersker skal komme fra. Socialdemokratiets har tidligere n\u00e6vnt stigende cigaretpriser som l\u00f8sning.", "annotations": [{"label": 1, "user": 1}], "meta": {}, "annotation_approver": null, "hash_id": 5934084740916254945, "scrape_date": ["2020-03-21 13:17:59"], "url": ["https://www.dr.dk/nyheder/regionale/fyn/sygeplejersker-sidder-ved-computeren-i-stedet-ved-patienten-hk-vil-flytte"], "section": "Fyn", "author": "Sine Skott Andersen Anne Mette Dam Thrane Annesofie Brochstedt", "date": ["2019-11-21 18:27", "2019-11-28 14:02"], "title": ["Sygeplejersker sidder ved computeren i stedet for ved patienten: HK vil flytte opgaver tilbage til sekret\u00e6rerne"], "title_summary": ["Fagforeningen HK mener, at de har l\u00f8sningen p\u00e5, at regeringen mangler 1.000 sygeplejersker."], "image_caption": "(Foto:\u00a0Annesofie Brochstedt) (Foto:\u00a0Annesofie Brochstedt)"}
{"id": 22, "text": "- Er det rigtigt, mor? Det er jo den bedste gave. Ni\u00e5rige Sofus har lige f\u00e5et at vide, at skolerne lukker p\u00e5 grund af coronavirus, og at han skal v\u00e6re hjemme i minimum to uger. Han har diagnosen infantil autisme og lider af massiv d\u00f8dsangst og spiseforstyrrelser. Af den grund har Sofus det bedst, n\u00e5r han er afsk\u00e6rmet fra alle de ting, der sker ude i den store verden. Men en dag vender virkeligheden tilbage. Og den dag frygter hans mor, Camilla Bundgaard Opsand. - Det er der, vi betaler prisen. S\u00e5 starter vi formentlig forfra med at sluse ham ind i skolen igen, siger hun. Det gik ellers s\u00e5 godt. Sofus var den seneste m\u00e5ned begyndt at f\u00e5 en god rytme i skolen i S\u00f8borg nord for K\u00f8benhavn. Han havde f\u00e5et en st\u00f8ttel\u00e6rer og var oppe p\u00e5 cirka ni timers skolegang om ugen. - I bund og grund er det jo ingenting, men det er en start i forhold til nul timer, siger Camilla Bundgaard Opsand, der er sygeplejerske, men har g\u00e5et hjemme med Sofus det seneste halve \u00e5r, fordi han i sensommeren sidste \u00e5r fik det d\u00e5rligt. En r\u00e6kke fagfolk frygter, at lukningen af daginstitutioner og skoler kan forv\u00e6rre det mentale helbred for b\u00f8rn med adhd og autisme, fordi alt nu er oppe i luften, og strukturerne er v\u00e6k. For Camilla Bundgaard Opsand er frygten, at den gode periode i skolen, de havde k\u00e6mpet sig henimod, kan v\u00e6re spildt. - Jeg frygter det v\u00e6rste. Nu bliver han afsk\u00e6rmet igen, som i bund og grund er det bedste for autister. Men n\u00e5r han skal tilbage efter lukkeperioden, kender jeg ikke konsekvensen. Jeg ved ikke, om jeg skal starte fra scratch med at k\u00f8re indskolingsperiode i flere m\u00e5neder, siger Camilla Bundgaard Opsand. - I v\u00e6rste fald risikerer vi et specialskoletilbud, hvis han ikke snart f\u00e5r en bedring i forhold til skolegang. Det har v\u00e6ret det, vi har frygtet allermest, fordi han er inkluderet i en almindelig folkeskole, siger hun. Det var ellers planen, at Camilla Bundgaard Opsand skulle tilbage til arbejdet som sygeplejerske i april eller maj, men alt er oppe i luften nu. - Det havde jeg set frem til, men vi ved slet ikke, om vi kan lige nu, siger hun. Lejligheden i S\u00f8borg er nu omdannet til en hjemmeskole, og alt er planlagt ned til mindste detalje, s\u00e5 Sofus kan overskue dagen. - Alt er n\u00f8dt til at v\u00e6re p\u00e5 klokkesl\u00e6ttet. Hvis vi skal foretage os noget, eksempelvis g\u00e5 en tur, skal han vide det en time f\u00f8r. Det pr\u00f8ver vi at planl\u00e6gge fra dag til dag. Det er ikke altid, han har lyst, siger hun. En af familiens store opgaver er at sk\u00e6rme Sofus fra alle nyhederne om coronavirus, for det kan han slet ikke h\u00e5ndtere med sin massive d\u00f8dsangst. Derfor ligger der ingen aviser fremme, og tv'et k\u00f8rer slet ikke. Det allervigtigste er dog, at Camilla Bundgaard Opsand og hendes mand slet ikke taler om situationen. - Man skal virkelig v\u00e6re god til ikke at itales\u00e6tte det her. Mange g\u00e5r sikkert og dr\u00f8fter det her og ser nyheder med deres b\u00f8rn, men vi er n\u00f8dt til at lukke helt ned, siger hun. De danske hospitaler forbereder sig lige nu p\u00e5 en r\u00e6kke mulige scenarier i de kommende uger med mange intensivpatienter, og Camilla Bundgaard Opsand er klar til at rykke ud, hvis det bliver n\u00f8dvendigt. - Hvis landet f\u00e5r brug for et massivt antal sygeplejesker, s\u00e5 kan jeg risikere at blive kaldt ind, nu jeg ogs\u00e5 har erfaring med kompleks sygepleje fra Rigshospitalet. Det har vi dr\u00f8ftet herhjemme, og det er jeg klar til. - Jeg m\u00e5 tage ansvaret p\u00e5 mig. S\u00e5 m\u00e5 min mand tr\u00e6de tilbage. Han arbejder i et erhverv, der er mindre p\u00e5virket, i hvert fald i forhold til menneskeliv, siger Camilla Bundgaard Opsand. If\u00f8lge regeringen er der med en ny bekendtg\u00f8relse \u00e5bnet for, at b\u00f8rn med s\u00e6rlige sociale, p\u00e6dagogiske eller behandlingsm\u00e6ssige behov kan blive i deres dagtilbud eller undervisningstilbud. Derfor opfordres for\u00e6ldre, der ikke kan f\u00e5 dagene til at h\u00e6nge sammen, til at kontakte kommunen for at unders\u00f8ge deres muligheder.", "annotations": [{"label": 2, "user": 1}], "meta": {}, "annotation_approver": null, "hash_id": 4134849285831976961, "scrape_date": ["2020-03-21 13:17:59"], "url": ["https://www.dr.dk/nyheder/indland/camillas-dreng-er-autist-og-hun-frygter-komme-tilbage-til-virkeligheden"], "section": "Indland", "author": "Theis Lange Olsen", "date": ["2020-03-19 07:45"], "title": ["Camillas dreng er autist, og hun frygter at komme tilbage til virkeligheden"], "title_summary": ["Endelig var rytmen god, og s\u00e5 lukkede skolerne, siger mor til ni\u00e5rig autist."], "image_caption": "Sofus p\u00e5 ni \u00e5r er diagnosticeret med infantil autisme og er n\u00f8dt til at v\u00e6re afsk\u00e6rmet fra nyheder om coronavirus. Han lider af massiv d\u00f8dsangst. Her er tavlen, hvor alle Sofus' aktiviteter skrives ned hver dag. Sofus midt i en dansktime i hjemmet."}
{"id": 24, "text": "Vaccinationer, penicillin til lungebet\u00e6ndelsen eller et jordemodertjek. Den form for sundhedshj\u00e6lp m\u00e5 mennesker, der lever i Danmark uden tilladelse, se langt efter. De kan kun f\u00e5 akut hj\u00e6lp i det danske sundhedsv\u00e6sen. Men selvom de opholder sig i landet ulovligt, s\u00e5 skal de if\u00f8lge R\u00f8de Kors have adgang til l\u00e6gehj\u00e6lp. Derfor \u00e5bner organisationen tirsdag en ny sundhedsklinik for udl\u00e6ndinge, der ikke har tilladelse til at v\u00e6re i Danmark. Klinikken er den tredje af sin slags i Danmark, og R\u00f8de Kors \u00e5bner den i Odense, fordi organisationen mener, at der er et stigende behov for l\u00e6gehj\u00e6lp til mennesker, der opholder sig ulovligt i Danmark. - Det er en verden til forskel, at man kan komme til l\u00e6gen, n\u00e5r man er syg, og at man kan komme til jordemoderen, n\u00e5r man er gravid, siger Vibeke Lenskjold, projektleder i R\u00f8de Kors og daglig leder af sundhedsklinikkerne. For otte \u00e5r siden slog R\u00f8de Kors i samarbejde med L\u00e6geforeningen og Dansk Flygtningehj\u00e6lp d\u00f8rene op til den f\u00f8rste sundhedsklinik for udokumenterede migranter i K\u00f8benhavn. Siden hen har man \u00e5bnet en klinik i Aarhus, og fra tirsdag kan mennesker, der opholder sig illegalt i landet, ogs\u00e5 s\u00f8ge hj\u00e6lp p\u00e5 en ny klinik i Odense. De to nuv\u00e6rende klinikker har 70-80 bes\u00f8gende om ugen, og R\u00f8de Kors vurderer derfor, at der ogs\u00e5 er behov for indsatsen i Odense. - Vi har faktisk f\u00e5et henvendelser fra nogen, som befandt sig p\u00e5 Fyn eller i Trekantsomr\u00e5det, som spurgte efter l\u00e6gehj\u00e6lp, siger projektleder Vibeke Lenskjold. Selvom mulighederne for at f\u00e5 sundhedshj\u00e6lp, n\u00e5r du opholder dig ulovligt i Danmark, nu bliver endnu bedre, er tilbuddene slet ikke en god l\u00f8sning, mener L\u00e6geforeningen, der er med i samarbejdet bag sundhedsklinikkerne. - Vi har som l\u00e6geforening et ansvar over for syge mennesker for at sikre et tilbud. Det g\u00f8r vi p\u00e5 den her m\u00e5de, men den ideelle l\u00f8sning ville v\u00e6re at udvide det offentlige tilbud til patienter, der er udokumenterede, siger Andreas Rudkj\u00f8bing. Danske sygehuse m\u00e5 gerne hj\u00e6lpe udokumenterede migranter, hvis der er tale om akut skade eller sygdom. Men den skelnen er ikke gavnlig, mener Andreas Rudkj\u00f8bing. - Det er alts\u00e5 hul i hovedet at vente til, at tingene bliver akutte, for at man kan f\u00e5 en behandling, siger han. R\u00f8de Kors ser ogs\u00e5 gerne, at der er et offentligt tilbud til de udokumenterede migranter. - Det her er en n\u00f8dl\u00f8sning. Vi har gentagne gange bedt politikerne om at \u00e6ndre lovgivningen, s\u00e5 mennesker uden et gult sygesikringsbevis kunne f\u00e5 hj\u00e6lp af sundhedssystemet. Men det har der ikke v\u00e6ret politisk vilje til, siger Anders Ladekarl, generalsekret\u00e6r i R\u00f8de Kors. - Uden vores klinikker, ville vi have en stor gruppe af b\u00f8rn i Danmark, som ikke var vaccineret imod helt almindelige sygdomme. Vi ville have kvinder, der ikke ville f\u00e5 unders\u00f8gt deres graviditeter og risikere at f\u00f8de misdannede b\u00f8rn, siger han. At udl\u00e6ndingene, der bruger klinikkerne, har valgt at opholde sig ulovligt i et land, spiller i f\u00f8lge parterne bag sundhedsklinikkerne ikke nogen rolle for, om de skal have hj\u00e6lp. - Vi blander os ikke i, hvilken juridisk status de mennesker har. Vi l\u00e6ger har en forpligtelse over for mennesker, der har sygdomme, som vi kan behandle. Det er det udgangspunkt, vi har, siger Andreas Rudkj\u00f8bing fra L\u00e6geforeningen. R\u00f8de Kors mener ikke, at hj\u00e6lpen g\u00f8r det for attraktivt at opholde sig i Danmark uden tilladelse. - Vi er enige i, at mennesker, der er udokumenterede, s\u00e5dan set skal forlade landet. Men kendsgerningen er, at de er i Danmark, og vi har ingen interesse i, at de ligger og d\u00f8r p\u00e5 gaden, fordi sundhedssystemet afviser dem, siger Anders Ladekarl fra R\u00f8de Kors. Hos SF er sundhedsordf\u00f8rer Kirsten Normann Andersen klar til at kigge p\u00e5, om de udokumenterede migranter skal have flere og bedre muligheder for sundhedshj\u00e6lp. - For SF er det ret vigtigt, at vi, is\u00e6r i forhold til b\u00f8rnene, s\u00f8rger for, at der er den rette hj\u00e6lp. Det g\u00e6lder b\u00e5de i forhold til forberedelse af f\u00f8dsler, vaccinationer af b\u00f8rn og behandling af b\u00f8rn, siger Kirsten Normann Andersen. Det afviser Dansk Folkeparti, der mener, at selv de nuv\u00e6rende klinikker, der er baseret p\u00e5 frivillig arbejdskraft, er alt for gode forhold at tilbyde. - Det er trist, at vi bliver ved med at lave tilbud til folk, der er her ulovligt. De har ikke ret til at v\u00e6re i Danmark, og derfor er de illegale. Jo flere tilbud, der er til illegale, jo bedre er det for dem, og det vil tiltr\u00e6kke flere til at v\u00e6re her, siger partiets sundhedsordf\u00f8rer, Liselott Blixt. Hun mener, at man i stedet skal s\u00f8rge for, at der slet ikke er nogen, der opholder sig ulovligt i landet. - Vi skal s\u00f8rge for, at folk bliver vendt i d\u00f8ren, og sendt hjem til de lande, hvor de kommer fra, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": 775559549785533304, "scrape_date": ["2020-03-21 13:17:59"], "url": ["https://www.dr.dk/nyheder/regionale/fyn/de-er-illegalt-i-danmark-og-nu-aabner-roede-kors-endnu-mere-laegehjaelp-til"], "section": "Fyn", "author": "Michael Strandfelt Sophie Baltzer", "date": ["2019-12-03 05:40"], "title": ["De er illegalt i Danmark og nu \u00e5bner R\u00f8de Kors for endnu mere l\u00e6gehj\u00e6lp til dem"], "title_summary": ["R\u00f8de Kors melder om stigende behov for sundhedshj\u00e6lp til udl\u00e6ndinge, der opholder sig ulovligt i Danmark."], "image_caption": "Kendsgerningen er, at de er i Danmark, og vi har ingen interesse i, at de ligger og d\u00f8r p\u00e5 gaden, fordi sundhedssystemet afviser dem, siger Anders Ladekarl fra R\u00f8de Kors. Daglig leder Vibeke Lenskjold er eneste fuldtidsansatte til at drive de tre klinikker. Liselott Blixt, sundhedsordf\u00f8er for Dansk Folkeparti. (Foto:\u00a0Jens n\u00f8Rgaard Larsen \u00a9\u00a0Scanpix)"}
{"id": 25, "text": "Normalt skal der store sten og enorme m\u00e6ngder sand til for at beskytte vestkystens skr\u00e6nter og klitter mod havets b\u00f8lger. Men ud for den lille kystby Nr. Lyngby har man nu fundet et alternativ, der b\u00e5de er billigere og mere milj\u00f8venligt. I november sidste \u00e5r satte man r\u00e6kker af pilebundt ned i sandet ud for skr\u00e6nten, og det ser ud til at virke. Pilebundterne st\u00e5r der endnu, og der er endda kommet mere sand p\u00e5 stranden, end der var f\u00f8rhen, selvom str\u00e6kningen er et udsat punkt p\u00e5 kysten. Der var ellers givet tilladelse til at lave s\u00e5kaldt h\u00e5rd kystsikring med sten, men da det koster mange penge, ville de lokale hellere pr\u00f8vet noget andet. - Det er voldsomt dyrt. S\u00e5 da vi fik et tilbud om at pr\u00f8ve noget helt nyt, s\u00e5 blev vi enige om, at det var her, vi skulle sl\u00e5 til, fort\u00e6ller en af initiativtagerne Leif Vange. Pilen bliver dyrket p\u00e5 en mark lige i n\u00e6rheden og st\u00e5r i \u00f8jeblikket p\u00e5 en 130 meter lang str\u00e6kning p\u00e5 stranden. Bundterne er gravet ned i fire r\u00e6kker foran hinanden, men faktisk er den ene af r\u00e6kkerne allerede forsvundet, fordi den er blevet d\u00e6kket af nyt sand, som er kommet til af sig selv. Det er bem\u00e6rkelsesv\u00e6rdigt, da man ved h\u00e5rd kystsikring normalt skal tilf\u00f8re sand kunstigt med j\u00e6vne mellemrum, fordi stenene kun tager de v\u00e6rste slag fra b\u00f8lgerne og ikke holder p\u00e5 materialet. Ved et skilt p\u00e5 stranden kan man ligefrem m\u00e5le, at sandets h\u00f8jde er steget med 58 centimeter. - Havet derude bringer en masse sand ind, og det, vores bundter g\u00f8r, er, at det fanger sandet, og n\u00e5r b\u00f8lgerne s\u00e5 vil retur og tr\u00e6kke sandet med ud igen, s\u00e5 kan de ikke det, fordi de skal igennem hele det her pilefilter. Det forklarer Johannes Falk, direkt\u00f8r i Pilebyg, der st\u00e5r bag fors\u00f8get og er blandt de f\u00f8rste til at pr\u00f8ve metoden af herhjemme. Inspirationen kommer fra Holland, hvor man har mange \u00e5rs erfaring med at lave biologisk kystsikring. En af bet\u00e6nkelighederne ved at bruge tr\u00e6er eller buske p\u00e5 stranden er, at de risikerer at r\u00e5dne inden for kort tid. Men hollandske fors\u00f8g viser, at biologisk materiale faktisk kan holde imellem 60 og 70 \u00e5r. Metoden koster if\u00f8lge Johannes Falk kun en tredjedel eller en fjerdedel af kystsikring med sten, og s\u00e5 er den mere milj\u00f8venlig, fordi man ikke skal fragte sand og sten over store afstande. Hos Hj\u00f8rring Kommune vil man se tiden an i forhold til, om den biologiske kystsikring skal etableres p\u00e5 st\u00f8rre omr\u00e5der af kysten. Johannes Falk er da ogs\u00e5 selv forsigtig med at konkludere noget endnu. Han er tryg ved metoden, men kan ikke med hundrede procent sikkerhed vide, hvordan omgivelserne vil reagere, hvis der kommer en stor storm. - Selvf\u00f8lgelig er man nerv\u00f8s. Vi er oppe imod elementernes rasen, som det er ved Vesterhavet, og meget af det, vi laver, er stadig learning by doing, siger han. - Vi skal stadig blive klogere p\u00e5, hvor langt bundterne skal i, og hvordan de skal bygges, for at de sidder bedst muligt. S\u00e5 der er mange elementer i det endnu, og det er jo ogs\u00e5 et fors\u00f8g, vi st\u00e5r ved. Ogs\u00e5 p\u00e5 et omr\u00e5de et par hundrede meter l\u00e6ngere oppe ad kysten er der nu sat pilebundter op som kystsikring.", "annotations": [{"label": 2, "user": 1}], "meta": {}, "annotation_approver": null, "hash_id": 2459073231161406053, "scrape_date": ["2020-03-21 13:17:59"], "url": ["https://www.dr.dk/nyheder/regionale/nordjylland/forsoeg-med-biologisk-kystsikring-ligner-en-succes-billigere-og-bedre"], "section": "Nordjylland", "author": "Klaus Videb\u00e6k S\u00f8ren Flytkj\u00e6r", "date": ["2019-12-28 10:03"], "title": ["Fors\u00f8g med biologisk kystsikring ligner en succes: Billigere og bedre for klimaet"], "title_summary": ["Bundter af pil har afl\u00f8st sten som kystsikring p\u00e5 kysten ved Nr. Lyngby."], "image_caption": "Pilebundterne er stukket langt ned i sandet, s\u00e5 det kun er toppen, der stikker op. (Foto:\u00a0Magnus Munk Kristiansen - DR Nordjylland)"}
{"id": 26, "text": "Seks personer i Danmark er d\u00f8de, mens de har v\u00e6ret smittet med coronavirus. Det oplyser sundhedsmyndighederne i en opdatering her til formiddag. Tallet var fire onsdag. Opg\u00f8relsen omfatter d\u00f8dsfald, der er registreret indenfor 60 dage, efter at man er blevet testet positiv. Myndighederne understreger, at coronavirus ikke n\u00f8dvendigvis er den tilgrundliggende \u00e5rsag til d\u00f8dsfaldene. Samtidig oplyses det nu, at 1.132 personer i Danmark er blevet konstateret smittet. Tallene er blevet trukket klokken 8. Der er dog formentlig et stort m\u00f8rketal, da tallet ikke er et udtryk for det samlede antal smittede, da ikke alle med symptomer p\u00e5 virusset bliver testet. Fokus er p\u00e5 personer med tydelige symptomer. Derfor forventes det samlede antal smittede at v\u00e6re langt h\u00f8jere. Hvis man kun har symptomer som let feber eller fork\u00f8lelse, er opfodringen at blive hjemme, til man er rask. Derimod skal man ringe til l\u00e6gen, hvis man har problemer med vejrtr\u00e6kningen, forv\u00e6rring af symptomer eller har v\u00e6ret syg gennem flere dage. De seneste tal fra onsdag var, at 129 personer var indlagt p\u00e5 et sygehus, og af de var 24 indlagt p\u00e5 en intensiv afdeling - herunder 18 i respirator. P\u00e5 F\u00e6r\u00f8erne er 72 personer blevet smittet, lyder det her til formiddag.", "annotations": [{"label": 1, "user": 1}], "meta": {}, "annotation_approver": null, "hash_id": 538260717450766148, "scrape_date": ["2020-03-21 13:17:59"], "url": ["https://www.dr.dk/nyheder/indland/nye-tal-seks-coronarelaterede-doedsfald"], "section": "Indland", "author": "Frederik Hagemann-Nielsen", "date": ["2020-03-19 08:53", "2020-03-19 08:56"], "title": ["Nye tal: Seks coronarelaterede d\u00f8dsfald"], "title_summary": ["Sundhedsmyndighederne er netop kommet med en opdatering p\u00e5 coronasituationen."], "image_caption": "1.132 i Danmark er blevet konstateret smittet. (Foto:\u00a0Ida Marie Odgaard \u00a9\u00a0Scanpix)"}
{"id": 27, "text": "Lige nu bliver udstyret p\u00e5 landets dyreklinikker prim\u00e6rt brugt til at behandle golden retrievere, siameserkatte og andre syge dyr. Men det kan \u00e6ndre sig meget snart. Sundhedsmyndighederne afs\u00f8ger nemlig hvert et hj\u00f8rne i landet for tilg\u00e6ngeligt udstyr i kampen mod coronavirus. Derfor er de danske dyreklinikker, ligesom b\u00e5de Forsvaret og landets privathospitaler, blevet bedt om at opg\u00f8re, hvor mange respiratorer og andet udstyr de kan levere til sygehusene, hvis det bliver n\u00f8dvendigt. - I den her situation skal vi mobilisere alt, hvad vi overhovedet har af ressourcer, siger S\u00f8ren Brostr\u00f8m, Sundhedsstyrelsens direkt\u00f8r. Han mener ikke, at myndighederne kan tillade sig at v\u00e6lge til og fra, n\u00e5r corona-situationen er, som den er. - I det samlede beredskab i det her samfund er vi farveblinde. Der tager vi alt, hvad der er n\u00f8dvendigt, siger S\u00f8ren Brostr\u00f8m. I alt forventer Den Danske Dyrl\u00e6geforenings medlemmer at kunne levere 90 funktionsdygtige respiratorer til corona-behandling. - Vi h\u00e5ber naturligvis ikke, at situationen bliver s\u00e5 alvorlig, s\u00e5 det bliver n\u00f8dvendigt at rekvirere vores udstyr. Men skulle det blive tilf\u00e6ldet, vil vi v\u00e6re glade for at kunne bidrage, siger formanden i Den Danske Dyrl\u00e6geforening, Hanne Knude Palshof. To af landets st\u00f8rste dyrl\u00e6gek\u00e6der er Vetfamily og Anicura, og begge virksomheder er klar til at udl\u00e5ne deres udstyr, hvis de bliver bedt om at pakke respiratorer og monitorer sammen og sende det til det pressede sundhedsv\u00e6sen. Vetfamily stiller med 35 respiratorer og en st\u00f8rre m\u00e6ngde mundbind, gummihandsker og \u00e5ndedr\u00e6tsv\u00e6rn, hvis myndighederne kr\u00e6ver det. Anicura kan levere 16 respiratorer, 37 overv\u00e5gningsapparater og fem mobile iltgeneratorer. - Ilt er det samme for b\u00e5de dyr og mennesker. Der er ikke s\u00e5 meget udstyr, der er lavet kun til dyr, s\u00e5 rigtig meget af det, vi bruger, bruger man faktisk ogs\u00e5 humant, siger Siri Ren\u00e9e, der er kommunikationsansvarlig hos Anicura. P\u00e5 K\u00f8benhavns Universitets Dyrehospital ligger de inde med ni respiratorer, der rent faktisk er aflagt udstyr fra netop sygehusene. Sammenlignet med sundhedsv\u00e6snets nuv\u00e6rende respiratorer er de \u00e6ldre apparater if\u00f8lge seniordyrl\u00e6ge i an\u00e6stesi, Helle Harding Poulsen, en lavpraktisk m\u00e5de at hj\u00e6lpe menneskelige patienter med at tr\u00e6kke vejret p\u00e5. - Men hvis vi kommer ud i yderste konsekvens, s\u00e5 m\u00e5 det her v\u00e6re bedre end ingenting, siger Helle Harding Poulsen. Inden respiratorerne kan bruges p\u00e5 mennesker, skal de dog if\u00f8lge seniordyrl\u00e6gen igennem en grundig reng\u00f8ring. - Der er helt sikkert behov for, at vi f\u00e5r renset systemerne op og f\u00e5r desinficeret poserne og selve an\u00e6stesiapparatet, siger Helle Harding Poulsen. Men hvis sundhedsv\u00e6senet f\u00e5r brug for dyrenes udstyr, hvad s\u00e5 med dem? Ja, de akut syge dyr, der har behov for behandling, kan ogs\u00e5 f\u00e5 det. - Vi vil stadigv\u00e6k kunne behandle de dyr, som er akut syge og tilskadekomne, som vi ville g\u00f8re normalt. Og vi vil ogs\u00e5 kunne gennemf\u00f8re operationer, som vi g\u00f8r normalt, siger hospitalschef Merete Holst Nissen p\u00e5 K\u00f8benhavns Universitets Dyrehospital. Det skyldes blandt andet, at dyrehospitalet i forvejen k\u00f8rer p\u00e5 n\u00f8dberedskab uden almindelige unders\u00f8gelser og desuden kan hj\u00e6lpe akut syge dyr med at tr\u00e6kke vejret manuelt. Hos Anicura er der ogs\u00e5 stadig plads til alle de akutte patienter, der m\u00e5tte f\u00e5 brug for behandling, men det er umuligt at sp\u00e5 om fremtiden i de her dage. - Vi er selvf\u00f8lgelig villige til at give det v\u00e6k, der skal bruges. I sidste ende alt det, vi skal bruge, siger Siri Ren\u00e9e fra Anicura. Hvis myndighederne trykker p\u00e5 knappen, kan dyreklinikkerne levere udstyret meget hurtigt. - Vi er klar p\u00e5 alle tider af d\u00f8gnet til at g\u00e5 i gang med det arbejde, s\u00e5 det ville kunne ske i l\u00f8bet af timer, siger Merete Holst Nissen fra K\u00f8benhavns Universitets Dyrehospital. Hos Anicura er vurderingen, at respiratorer og andre hj\u00e6lpemidler ville kunne leveres i l\u00f8bet af en dag. Og fra k\u00e6dens side f\u00f8lger der ogs\u00e5 uddannet personale med udstyret, hvis sygehusene og personalet selv m\u00e5tte \u00f8nske det. S\u00e5ledes vil Anicura fritstille de medarbejdere, der har lyst til at hj\u00e6lpe i det corona-pressede sundhedsv\u00e6sen. - I sidste ende er det ogs\u00e5 et sp\u00f8rgsm\u00e5l om selvf\u00f8lgelig at bidrage med alt det, vi kan. Og s\u00e5 m\u00e5 vi finde andre l\u00f8sninger eller kun tage de absolut mest akutte patienter, siger Siri Ren\u00e9e. Og selv om hun blev overrasket over myndighedernes foresp\u00f8rgsel og er bekymret for konsekvenserne for dyrene, er sundhedsv\u00e6snets arbejde for at sikre nok udstyr if\u00f8lge hende betryggende. - Det siger mig noget om, at myndighederne t\u00e6nker langt ud i fremtiden, at de t\u00e6nker alle scenarier igennem, og at de virkelig forbereder sig, siger Siri Ren\u00e9e.", "annotations": [{"label": 2, "user": 1}], "meta": {}, "annotation_approver": null, "hash_id": 3667066067020000655, "scrape_date": ["2020-03-21 13:17:59"], "url": ["https://www.dr.dk/nyheder/indland/sundhedsmyndighederne-naar-ud-i-hjoernerne-i-jagten-paa-coronaudstyr-dyreklinikker"], "section": "Indland", "author": "Frederik Orry Jensen Adnan Sircic", "date": ["2020-03-19 06:30"], "title": ["Sundhedsmyndighederne n\u00e5r ud i hj\u00f8rnerne i jagten p\u00e5 coronaudstyr: Dyreklinikker kan levere 90 respiratorer"], "title_summary": ["Meget af udstyret p\u00e5 landets dyreklinikker kan ogs\u00e5 bruges til at behandle corona-patienter."], "image_caption": "Ilt er det samme for dyr og mennesker. Dyreklinik-k\u00e6den Anicura kan udl\u00e5ne 16 respiratorer, 37 overv\u00e5gningsapparater og fem mobile iltgeneratorer til sundhedsv\u00e6senet og stadig opretholde et akutberedskab til dyrerne. (Foto:\u00a0Dr \u00a9\u00a0dr) Seniordyrl\u00e6ge i an\u00e6stesi Helle Harding Poulsen og kollegerne p\u00e5 K\u00f8benhavns Universitets Dyrehospital er klar til at afgive deres respiratorer. (\u00a9\u00a0(c) DR)"}
{"id": 28, "text": "I den senere tid har der floreret sattelitfotos fra Nasa, der viser, hvor meget renere luften i Kina er blevet efter udbruddet af corona. Selv om luftforureningen i Danmark aldrig har n\u00e5et kinesiske h\u00f8jder, kan samme tendens ses i Danmark. Det viser helt nye m\u00e5linger, som Nationalt Center for MIlj\u00f8 og Energi (DCE) under Aarhus Universitet har lavet. Luftforureningen i de fire st\u00f8rste byer - Odense, K\u00f8benhavn, Aarhus og Aalborg - er faldet med godt en tredjedel. If\u00f8lge Thomas Ellermann, der er en af dem, der har st\u00e5et for m\u00e5lingerne, er det godt nyt for byboerne. - Vi ved, at jo lavere luftforureningen er, jo bedre er det for helbredet, siger han. If\u00f8lge Henrik Br\u00f8nnum-Hansen, der er lektor i folkesundhedsvidenskab p\u00e5 K\u00f8benhavns Universitet, betyder luftforureningen rigtig meget for sundheden i de st\u00f8rre byer. - Vi taler om et \u00e5rs levetid, der g\u00e5r tabt for k\u00f8benhavnere, i forhold til dem der bor p\u00e5 landet. Derudover bliver folk i byen generelt mere syge, fordi de bor i luftforureningen, siger han. - S\u00e5 det her lyder rigtig godt. Og det vil helt sikkert gavne helbredet, hvis det blev ved, men mon ikke bilerne kommer til at k\u00f8re igen? Man kan sammeligne det med at ryge. Du f\u00e5r ikke KOL af et \u00e5rs rygning, men bliver du ved, s\u00e5 kan du nemt f\u00e5 sygedommen. S\u00e5 hvis bilerne k\u00f8rer igen, har det ikke haft den store effekt, siger han. Det er m\u00e6ngden af s\u00e5kaldte NOx-gasser, der er faldet. NOx-gasserne i byens gader kommer prim\u00e6rt fra trafikken, og fordi vi de seneste dage har k\u00f8rt mindre i bil, er niveauet af dem alts\u00e5 faldet. - Den kraftige nedgang i flytrafikken vil ogs\u00e5 give en reduktion i omr\u00e5det omkring lufthavnen, men vi har ikke nogen vurdering af det p\u00e5 nuv\u00e6rende tidspunkt, siger Thomas Ellermann. Forskerne har helt konkret beregnet den gennemsnitlige NOx-koncentration i perioden fra fredag til tirsdag og sammenlignet med tilsvarende periode i resten af \u00e5rets uger. De har indtil videre kun kigget p\u00e5 NOx-gasserne, men de forventer ogs\u00e5, at de senere vil kunne se et fald i de s\u00e5kaldte ultrafine partikler, der kommer fra dieselbilerne.", "annotations": [{"label": 1, "user": 1}], "meta": {}, "annotation_approver": null, "hash_id": -5960149651954711931, "scrape_date": ["2020-03-21 13:17:59"], "url": ["https://www.dr.dk/nyheder/indland/luftforurening-i-danmarks-stoerste-byer-er-faldet-med-en-tredjedel-under"], "section": "Indland", "author": "Marie S\u00e6hl Th\u00f8ger Kirk", "date": ["2020-03-19 09:34"], "title": ["Luftforurening i Danmarks st\u00f8rste byer er faldet med en tredjedel under coronaudbrud"], "title_summary": ["Coronaudbruddet betyder renere luft i de store byer, viser nye tal."], "image_caption": "Trafikken st\u00e5r mere eller mindre stille i Danmark. Det er skidt for meget, men godt for helbredet for landets byboere. (Foto:\u00a0Henning Bagger \u00a9\u00a0Scanpix)"}
{"id": 29, "text": "Mydighedernes r\u00e5d er enkle: Vask h\u00e6nder. Hold afstand. Undg\u00e5 fysisk kontakt. Bliv hjemme. Og befolkningen g\u00f8r tilsyneladende sit bedste for at efterleve de officielle opfordringer for at komme coronakrisen til livs. I hvert fald ligger Danmark i disse dage stort set \u00f8de hen. T\u00e6tbef\u00e6rdede steder som K\u00f8benhavns R\u00e5dhusplads, supermarkeder og fodboldstadioner er alle n\u00e6sten t\u00f8mt for mennesker, og mange er i hjemmekarant\u00e6ne eller arbejder hjemmefra.", "annotations": [{"label": 2, "user": 1}], "meta": {}, "annotation_approver": null, "hash_id": 1326699237763562110, "scrape_date": ["2020-03-21 13:18:00"], "url": ["https://www.dr.dk/nyheder/indland/se-billederne-danmark-er-som-toemt-mennesker-under-coronakrisen"], "section": "Indland", "author": "Kasper Madsb\u00f8ll Christensen", "date": ["2020-03-19 10:35"], "title": ["SE BILLEDERNE: Danmark er som t\u00f8mt for mennesker under coronakrisen"], "title_summary": ["Det lader til, at folk har taget regeringens og myndighedernes formaninger til sig."], "image_caption": "Storeb\u00e6ltsbroen bugner normalt af trafik. S\u00e5dan er det ikke i disse dage. (Foto:\u00a0Henning Bagger \u00a9\u00a0Scanpix) Jernbanecaf\u00e9en ved siden af Hovedbaneg\u00e5rden i K\u00f8benhavn holder lukket som f\u00f8lge af coronakrisen. Regeringen har bestemt, at restauranter, caf\u00e9er og spisesteder skal lukke som f\u00f8lge af virussets spredning. (Foto:\u00a0Klaus Bo \u00a9\u00a0Scanpix) Normalt skal man k\u00e6mpe for at f\u00e5 en plads i metroen. S\u00e5dan er det ikke i disse dage, hvor den er stort set tom. (Foto:\u00a0liselotte sabroe \u00a9\u00a0Scanpix) Det var sm\u00e5t med g\u00e6ster i Nyhavn i K\u00f8benhavn mandag den 16. marts. Normalt er her helt plastret til af mennesker - ikke mindst turister. (Foto:\u00a0undefined \u00a9\u00a0Scanpix) Espresso House p\u00e5 Kgs Nytorv havde ikke mange g\u00e6ster i K\u00f8benhavn mandag den 16. marts. Nu har den slet ingen - den er nemlig blevet tvunget til at lukke midlertidigt, ligesom restauranter, butikker og andre forretninger ogs\u00e5 er lukket for \u00f8jeblikket. (Foto:\u00a0liselotte sabroe \u00a9\u00a0Scanpix) Coronastilhed i Holstebro. (Foto:\u00a0Johan gadegaard \u00a9\u00a0Scanpix) Super Brugsen har sat tape i gulvet for at markere afstand mellem kunderne for at mindske smitterisikoen - s\u00e5dan ser det ud i Br\u00f8ndby. Dagligvarebutikker landet over er fortsat \u00e5bne. (Foto:\u00a0Ida Guldb\u00e6k Arentsen \u00a9\u00a0Ritzau Scanpix) Daginstitutioner over hele landet er til geng\u00e6ld lukket ned, og man skal passe sine b\u00f8rn hjemmefra. Her ses en tom legeplads foran Daginstitutionen Roholmhaven i Albertslund. (Foto:\u00a0GONZALES PHOTO KIM MATTH\u00c4I LELA) Gaderne ligger n\u00e6rmest \u00f8de hen i store dele af landet - her N\u00f8rregade i Holstebro. (Foto:\u00a0Johan gadegaard \u00a9\u00a0Scanpix) Der er god plads, hvis man skal k\u00f8re over Storeb\u00e6ltsbroen for tiden. (Foto:\u00a0Henning Bagger \u00a9\u00a0Henning Bagger) Fields i \u00d8restaden er fuldst\u00e6dig tomt for mennesker. Natklubber, fitnesscentre, fris\u00f8rer, storcentre og en r\u00e6kke andre butikker har som f\u00f8lge af coronavirusset holdt lukket fra i g\u00e5r, onsdag. (Foto:\u00a0liselotte sabroe \u00a9\u00a0Scanpix)"}
{"id": 30, "text": "- Jeg er ikke socialdemokrat, og det bliver jeg nok heller ikke, men det her vil jeg gerne give hende ret i. Ordene kommer fra Esben Hansen, der er vokset op n\u00e6r Frederikshavn. Han er 23 \u00e5r, og han sad ligesom mange andre i aftes og s\u00e5 statsminister Mette Frederiksens nyt\u00e5rstale. For ham havde den en s\u00e6rlig betydning. Esben Hansen er selv vokset op i et hjem med alvorlige svigt, og han blev som 12-\u00e5rig tvangsfjernet. I flere tilf\u00e6lde b\u00f8r myndighederne skride ind langt tidligere, end de g\u00f8r i dag, sagde Mette Frederiksen i sin tale, og det er Esben Hansen enig i. - Det var en turbulent barndom, hvor jeg som otte-\u00e5rig m\u00e5tte hente hende p\u00e5 v\u00e6rtshuset, n\u00e5r jeg syntes, jeg var sulten. S\u00e5 skulle hun pr\u00f8ve at finde noget mad, hvis der var penge til det, fort\u00e6ller Esben Hansen. Det var f\u00f8rst, da hans mor fors\u00f8gte at beg\u00e5 selvmord, at myndighederne fik Esben Hansen placeret i en plejefamilie. Allerede om tre-\u00e5rig oplevede han, at hans mor var frav\u00e6rende, og at det var hans seks \u00e5r \u00e6ldre s\u00f8ster, der hentede ham i b\u00f8rnehaven. S\u00f8steren blev senere sendt p\u00e5 kostskole, mens Esben Hansen fortsat skulle v\u00e6re derhjemme, og det har han sv\u00e6rt ved at forst\u00e5. - Jeg ville \u00f8nske, at nogen var skredet ind f\u00f8r. Jeg var ikke gammel nok til at sige fra selv, siger han. Som barn var han ikke bevidst om muligheden for at blive fjernet, og han var heller ikke klar over, at det var derfor, at hans s\u00f8ster blev sendt v\u00e6k hjemmefra. Det er f\u00f8rst senere, han har forst\u00e5et, hvor meget det betyder at v\u00e6re i et hjem, hvor man f\u00e5r den omsorg, man har brug for. - Min mor var aldrig hjemme, s\u00e5 jeg m\u00e5tte g\u00f8re alt det, de andre b\u00f8rn ikke m\u00e5tte. Dengang t\u00e6nkte jeg m\u00e5ske ikke s\u00e5 meget over det. Men i dag ville jeg helt klart \u00f8nske, at jeg havde gjort noget mere aktivt og snakket med nogen om det, siger han. Esbens Hansens far arbejdede meget og var sj\u00e6ldent hjemme, s\u00e5 her kunne han ikke s\u00f8ge hen. Men da Esben Hansen fik en plejefamilie, \u00e6ndrede hans liv sig markant. Der kom struktur p\u00e5 tilv\u00e6relsen, og han fik regler og normer at forholde sig til. - Jeg var vant til et liv uden rammer, s\u00e5 det her med at v\u00e6re hjemme p\u00e5 et bestemt tidspunkt var nyt for mig, fort\u00e6ller han. - Det var nogle rigtig gode \u00e5r med en god opdragelse, som jeg ikke havde f\u00e5et hjemmefra. I dag har b\u00e5de Esben Hansen og hans s\u00f8ster det godt. Han er selvst\u00e6ndig med sit eget byggefirma med flere ansatte. Det skyldes i h\u00f8j grad tiden hos plejefamilien, hvor han var, fra han var 12, til han blev 17 \u00e5r. Men det er ikke alle, der kan f\u00e5 vendt tingene p\u00e5 det tidspunkt, mener han. - Jeg kender andre, der har v\u00e6ret i samme situation som mig, og det er bestemt ikke g\u00e5et dem godt. De kommer ikke til f\u00e5 et godt og langt liv, og det er p\u00e5 grund af den barndom, de har haft, siger han. Derfor mener Esben Hansen, at flere b\u00f8rn b\u00f8r fjernes tidligere, hvis der er problemer i hjemmet. Flere politikere har i forbindelse med nyt\u00e5rstalen kritiseret \u00f8nsket om flere tvangsfjernelser og i stedet talt om at styrke den forebyggende indsats. Det synspunkt deler Esben Hansen ikke. - Det var netop d\u00e9t, man pr\u00f8vede i mit tilf\u00e6lde, og det virkede jo ikke. Hellere fjerne et barn for meget end et barn for lidt, siger han. Esben Hansen har her til morgen talt med sin mor om, hvad der var rigtigt og forkert i forbindelse med hans barndom og efterf\u00f8lgende tvangsfjernelse. Han er ikke vred p\u00e5 sin mor, og de har et fint forhold i dag. Men han har sv\u00e6rt ved at f\u00e5 et klart svar fra hende. - Hun kan godt se, at det ikke er den rigtige barndom, jeg har haft. Men at f\u00e5 hende til at sige, at jeg skulle v\u00e6re fjernet eller fjernet tidligere, end jeg blev, kan jeg ikke rigtigt f\u00e5 hende til, siger Esben Hansen. - Hun kunne godt anerkende, at det ikke var den barndom, jeg burde have haft, men jeg tror, det er sv\u00e6rt for enhver for\u00e6lder at anerkende, at man ikke har gjort det godt nok, siger han. I dag er han taknemmelig for, at der stod en anden familie klar til at tage imod ham. - Havde jeg v\u00e6ret det foruden, t\u00f8r jeg ikke t\u00e6nke p\u00e5, hvor jeg havde v\u00e6ret henne i dag, siger han. Esben Hansens mor har ikke \u00f8nsket at kommentere udtalelserne i artiklen.", "annotations": [{"label": 1, "user": 1}], "meta": {}, "annotation_approver": null, "hash_id": 4791741050461209063, "scrape_date": ["2020-03-21 13:18:00"], "url": ["https://www.dr.dk/nyheder/regionale/nordjylland/esben-blev-tvangsfjernet-som-12-aarig-jeg-ville-oenske-nogen-var"], "section": "Nordjylland", "author": "Klaus Videb\u00e6k Christine N\u00f8rgaard", "date": ["2020-01-02 16:10", "2020-01-27 08:36"], "title": ["Esben blev tvangsfjernet som 12-\u00e5rig: 'Jeg ville \u00f8nske, at nogen var skredet ind f\u00f8r'"], "title_summary": ["23-\u00e5rige Esben Hansen kan godt f\u00f8lge statsministers holdning om tidligere tvangsfjernelse af udsatte b\u00f8rn."], "image_caption": "Esben Hansens mor drak, og hans far var sj\u00e6ldent hjemme. Som 12-\u00e5rig blev han tvangsfjernet og placeret i en plejefamilie. (Foto:\u00a0Christine N\u00f8rgaard - DR Nordjylland)"}
{"id": 31, "text": "Murermester Kjeld Pedersen er p\u00e5 den igen. I oktober ledte han med stor succes arbejdet med at flytte Rubjerg Knude Fyr 70 meter ind i landet, s\u00e5 det igen er kommet i sikker afstand af havet, der langsomt \u00e6der sig ind i klinten. Nu skal han sammen med fire murerl\u00e6rlinge bygge en varde - et slags monument - p\u00e5 stedet, hvor fyret tidligere stod. Det skal vise, hvordan det ville v\u00e6re g\u00e5et fyret, hvis det var blevet st\u00e5ende. - Der ligger tilf\u00e6ldigvis en lille klump beton derude, som vi kan bygge p\u00e5, og s\u00e5 kan vi f\u00f8lge lidt med i, hvorn\u00e5r fyret reelt ville v\u00e6re skredet ned ad skr\u00e6nten, hvis ikke det var blevet flyttet, siger Kjeld Pedersen. Hvordan varden kommer til at se ud, er endnu ikke afgjort, men den bliver mellem to og to og en halv meter h\u00f8j. Det bliver ikke en kopi af fyret, men kommer til at ligne lidt med en lukket top oven p\u00e5 en firkantet figur. De fire murerl\u00e6rlinge er unge, der ikke har fundet en l\u00e6rlingeplads, og arbejdet finansieres med en lille h\u00e5ndfuld af de i alt fem millioner kroner, der var sat af til det store flytteprojekt. Hvor l\u00e6nge varden vil f\u00e5 lov til at st\u00e5 uden at blive slugt af b\u00f8lgerne, kan Kjeld Pedersen ikke pr\u00e6cist sige, mens han bud lyder p\u00e5 omkring fire \u00e5r. Han ser frem til at kunne f\u00f8lge nedbrydningen af kysten endnu bedre. - Jeg gl\u00e6der mig til at g\u00e5 og holde \u00f8je med, hvorn\u00e5r det ville have v\u00e6ret slut, siger Kjeld Pedersen. Udover arbejdet med varden venter der fortsat et mindre arbejde ved det store fyr. Her skal toppen males, og s\u00e5 h\u00e5ber Kjeld Pedersen at kunne finde penge til at s\u00e6tte nye vinduer i fyret. Varden vil blive bygget i for\u00e5ret.", "annotations": [{"label": 2, "user": 1}], "meta": {}, "annotation_approver": null, "hash_id": 6024686603184584772, "scrape_date": ["2020-03-21 13:18:00"], "url": ["https://www.dr.dk/nyheder/regionale/nordjylland/hvornaar-ville-fyret-vaere-faldet-i-havet-murermester-skal-bygge-nyt"], "section": "Nordjylland", "author": "Klaus Videb\u00e6k Marie Bergmann", "date": ["2020-01-02 08:55"], "title": ["Hvorn\u00e5r ville fyret v\u00e6re faldet i havet? Murermester skal bygge nyt monument p\u00e5 skr\u00e6nten"], "title_summary": ["Det 23 meter h\u00f8je Rubjerg Knude Fyr f\u00e5r en varde p\u00e5 dets gamle placering."], "image_caption": "Den 23. oktober flyttede murermester Kjeld Pedersen sammen med et hold af entrepren\u00f8rer det 23 meter h\u00f8je Rubjerg Knude Fyr. (Foto:\u00a0henning Bagger \u00a9\u00a0Scanpix)"}
{"id": 32, "text": "Uanset hvor man bor i landet, kan man nok have en fornemmelse af, at \u00f8konomien i ens kommune indimellem er stram. At der for eksempel burde v\u00e6re flere penge til p\u00e6dagoger i b\u00f8rnehaven eller mere personale p\u00e5 plejehjemmet. Men hvis ikke der var et udligningssystem, der sendte penge fra de rige til de fattige kommuner, ville situationen v\u00e6re helt anderledes nogle steder. Thisted Kommune er en af de kommuner, der hvert \u00e5r modtager et stort millionbel\u00f8b fra de rigeste kommuner. Helt pr\u00e6cis 357 millioner kroner i \u00e5r. Det er penge, der ville v\u00e6re sv\u00e6re at undv\u00e6re, for \u00f8konomien har det h\u00e5rdt nok i forvejen, mener blandt andre Dorte S\u00f8e. Hun arbejder p\u00e5 borgerservice i Thisted og m\u00f8der hver dag borgerne, n\u00e5r de skal have fornyet deres pas, flytte eller have ordnet et hvilket som helst andet problem. Hun er ogs\u00e5 tillidsmand. Hvert \u00e5r er der besparelser i Thisted Kommune, og ofte koster det stillinger blandt hendes kollegaer. - Som kommunalansat ved jeg virkelig, hvad pengene bliver brugt p\u00e5, siger hun. - Vi ville ikke kunne opretholde den samme service over for vores borgere, hvis vi ikke fik de millioner. Beregninger lavet p\u00e5 baggrund af tal fra Social- og Indenrigsministeriet viser, at borgerne i Thisted Kommune faktisk ville v\u00e6re n\u00f8dt til at betale fem procentpoint mere i skat, hvis de skulle have samme service som i dag uden hj\u00e6lp fra udligningssystemet og de andre kommuner. I nabokommunen Mors\u00f8 skulle folk hive endnu flere penge op af lommen. Her skulle kommuneskatten stige med 8,5 procentpoint fra i dag 25,8 procent til 34,3 procent. Oveni kommer de \u00f8vrige skatter som bundskat og topskat. En h\u00f8jere skatteprocent ville dog n\u00e6ppe g\u00f8re omr\u00e5det mere attraktivt eller give bedre betingelser p\u00e5 l\u00e6ngere sigt, mener borgmester i Mors\u00f8 Kommune Hans Ejner Bertelsen (V). - Det ville v\u00e6re helt h\u00e5bl\u00f8st, og landet ville g\u00e5 i stykker p\u00e5 det, hvis der ikke var en udligning. Man kan ikke holde til at have s\u00e5 store forskelligheder i et land som Danmark, siger han. Uden h\u00f8jere skat ville det g\u00e5 ud over velf\u00e6rden, mener Dorte S\u00f8e fra Thisted Kommune. - Alts\u00e5 man ville n\u00e6rmest ikke have r\u00e5d til at drive plejecentre, b\u00f8rnehaver og alle vores institutioner. Der ville jo ingen personale v\u00e6re p\u00e5 de steder, siger hun. Der er ingen, der taler for helt at afskaffe udligningssystemet, men systemet er lige nu til stor debat. Mens man i de fattige kommuner mener, at man skal have flere penge fra udligningssystemet, er de rige kommuner optaget af, at de ikke skal betale mere, end de g\u00f8r i dag. En af de kommuner er Gentofte Kommune. Her koster udligningen i \u00e5r kommunen 3,275 milliarder kroner, fordi Gentofte skal hj\u00e6lpe med at holde andre kommuner oven vande. Det svarer til 43.636 kroner per indbygger. - Hvis man kigger i lokalavisen midt p\u00e5 sommeren, st\u00e5r der gerne, at nu ryger resten af de penge, vi f\u00e5r ind i \u00e5r til andre steder i landet, lyder det fra J\u00f8rgen Petersen, pensionist i Gentofte Kommune. Selvom det er mange penge, mener han dog, at det er helt fair. - Selvf\u00f8lgelig skal der v\u00e6re udligning mellem kommunerne, n\u00e5r der bor s\u00e5 mange rige her, siger han. Samme synspunkt deler flere andre borgere, som DR har m\u00f8dt p\u00e5 gaden i Gentofte. Der er dog gr\u00e6nser for gavmildheden, mener borgmesteren i en anden velhavende kommune, nabokommunen Rudersdal. - Det er helt i orden at aflevere til n\u00f8dlidende nordjyske kommuner, til Langeland og til Lolland, men det er vanvid, n\u00e5r udligningssystemet overf\u00f8rer til velst\u00e5ende kommuner, siger Jens Ive (V). N\u00e5r der kan v\u00e6re s\u00e5 store forskelle i, hvad kommunerne tjener, skyldes det, at beboersammens\u00e6tningen varierer meget afh\u00e6ngigt af, hvilken kommune man bor i. Det forklarer Marie Kj\u00e6rgaard, der er senioranalytiker hos VIVE - Det Nationale Forsknings- og Analysecenter for Velf\u00e6rd. - Der er v\u00e6sentlig forskel p\u00e5, hvor godt kommunerne er stillet i Danmark. Der er nogle kommuner, hvor borgerne har meget h\u00f8jere indkomst og tjener flere penge, og hvor man i nogle tilf\u00e6lde heller ikke har brug for s\u00e5 mange af det offentliges og kommunens ydelser, siger hun. Det g\u00e6lder for eksempel overf\u00f8rselsindkomster, som kommunerne i nogen grad bliver kompenseret for gennem udligningssystemet. Hvis ikke der var et udligningssystem, ville det f\u00e5 omfattende konsekvenser for de d\u00e5rligt stillede kommuner, vurderer Marie Kj\u00e6rgaard. De ville blive n\u00f8dt til b\u00e5de at sk\u00e6re i velf\u00e6rden og at h\u00e6ve skatterne. - Omvendt ville de rige kommuner kunne s\u00e6nke skatten og samtidig h\u00e6ve serviceniveauet, s\u00e5 der ville alts\u00e5 blive meget st\u00f8rre forskel p\u00e5, hvilken service du ville f\u00e5 i en kommune sammenlignet med en anden, siger hun. T\u00e6nker man eksperimentet til ende, vil man uden et udligningssystem ligefrem kunne st\u00e5 i en situation, hvor flere kommuner ville bryde loven. - Nogle kommuner ville formentlig v\u00e6re n\u00f8dt til at s\u00e6nke serviceniveauet s\u00e5 meget, at det ville v\u00e6re sv\u00e6rt at levere service til borgerne i overensstemmelse med den lovgivning, vi har p\u00e5 forskellige velf\u00e6rdsomr\u00e5der, siger Marie Kj\u00e6rgaard. Uanset hvordan det g\u00e5r med forhandlingerne om en ny reform af udligningssystemet, er der det derfor ogs\u00e5 mere eller mindre ut\u00e6nkeligt, at det helt vil forsvinde. Det kan Dorte S\u00f8e i Thisted Kommune gl\u00e6de sig over. Hun h\u00e5ber dog, at de fattige kommuner f\u00e5r lidt ekstra i kassen, n\u00e5r forhandlingerne er afsluttet. - Man vil altid gerne have mere, s\u00e5 man kan yde en bedre service, siger Dorte S\u00f8e. - Men det er jo et puslespil, der skal g\u00e5 op, tilf\u00f8jer hun.", "annotations": [{"label": 1, "user": 1}], "meta": {}, "annotation_approver": null, "hash_id": 5878330851798919577, "scrape_date": ["2020-03-21 13:18:00"], "url": ["https://www.dr.dk/nyheder/regionale/nordjylland/mors-og-thisted-er-afhaengige-af-hjaelp-fra-rige-kommuner-det-ville"], "section": "Nordjylland", "author": "Klaus Videb\u00e6k Rasmus Gade \u00d8stergaard Helge R\u00f8jle K\u00e5re Kildall Rysgaard", "date": ["2020-01-09 18:30"], "title": ["Mors og Thisted er afh\u00e6ngige af hj\u00e6lp fra rige kommuner: 'Det ville v\u00e6re helt h\u00e5bl\u00f8st uden'"], "title_summary": ["Flere kommuner kunne komme p\u00e5 kant med loven, hvis udligningen forsvandt."], "image_caption": "Thisted Kommune er en af de kommuner, der hvert \u00e5r modtager et stort millionbel\u00f8b fra de rigeste kommuner. Dorte S\u00f8e s\u00e6tter pris p\u00e5, at andre kommuner er solidariske med Thisted Kommune, der tjener f\u00e6rre penge. (Foto:\u00a0Sean Kelly Christensen - DR)"}
{"id": 34, "text": "N\u00e5r man taler om gr\u00f8n omstilling, er det ikke n\u00f8dvendigvis motorvejen, man kommer til at t\u00e6nke p\u00e5 f\u00f8rst. Men nu bliver en af Jyllands mest bef\u00e6rdede motorvejsstr\u00e6kninger lidt gr\u00f8nnere. Vejdirektoratet er netop g\u00e5et i gang med at forberede ops\u00e6ttelsen af et nyt solcelleanl\u00e6g p\u00e5 Limfjordstunnelen, og det kan bane vej for flere gr\u00f8nne projekter p\u00e5 vejene i Danmark. - Det bliver lidt et l\u00e6restykke i, om man ogs\u00e5 kan g\u00f8re det andre steder, siger transportminister Benny Engelbrecht (S). Solcellerne skal blandt andet levere str\u00f8m til tunnelens ventilatorer, trafiktavler og tunnellys. S\u00e6rligt v\u00e6rdifulde bliver solcellerne i klart vejr. Ikke blot fordi solen skinner, men ogs\u00e5 fordi der da skal bruges ekstra meget lys i tunnelen, s\u00e5 bilisterne ikke oplever alt for stor forskel p\u00e5 lyset, n\u00e5r de k\u00f8rer fra den bl\u00e5 himmel og ind i tunnelen. Solcellerne, der bliver placeret p\u00e5 de to portalbygninger i hver sine ende af tunnelen, kan dog ikke d\u00e6kke hele tunnelens str\u00f8mforbrug, som \u00e5rligt ligger p\u00e5 900.000 kWh. Solcellerne kommer til at bidrage med 125.000 kWh. - Det svarer jo til 24 husstande i almindeligt energiforbrug, og jeg tror godt, at alle kan regne ud, at det ikke er sm\u00e5penge. Det svarer til 250.000 kroner om \u00e5ret, som man p\u00e5 den m\u00e5de sparer, siger Benny Engelbrecht. Han mener, at solceller placeret lokalt har en klar fordel frem for andre energikilder. - Selvom halvdelen af den str\u00f8m, der kommer ud af vores stikkontakter i dag, er gr\u00f8n str\u00f8m fra havvindm\u00f8ller, s\u00e5 er den anden halvdel ikke gr\u00f8n. Hvis man producerer gr\u00f8n str\u00f8m lokalt, f\u00e5r vi ogs\u00e5 en fordel ud af det som samfund, forts\u00e6tter han. Det vil p\u00e5 lignende vis v\u00e6re meget oplagt at t\u00e6nke energiforsyningen ind i fremtidige vejprojekter, lyder det fra ministeren. Det kunne blandt andet v\u00e6re tilf\u00e6ldet med den kommende Femern-forbindelse og m\u00e5ske ogs\u00e5 en ny tredje Limfjordsforbindelse over Egholm, n\u00e5r planerne for en s\u00e5dan ligger klar. - I en tunnel og ogs\u00e5 p\u00e5 en broforbindelse vil der altid v\u00e6re et h\u00f8jt energiforbrug, og derfor vil det v\u00e6re meget naturligt at t\u00e6nke ind, siger Benny Engelbrecht. Det skal imidlertid v\u00e6re praktisk muligt, s\u00e5 man ogs\u00e5 kan reparere tingene, n\u00e5r de g\u00e5r i stykker. - Hvis man forestillede sig, at man satte en solcelle p\u00e5 toppen af en af pylonerne p\u00e5 Storeb\u00e6ltsbroen, ville den nok v\u00e6re relativt sv\u00e6r at vedligeholde, n\u00e5r den sidder s\u00e5 h\u00f8jt oppe, siger ministeren. Antallet af daglige trafikanter i Limfjordstunnelen l\u00e5 i 2018 p\u00e5 76.343. Det er et stykke under Motorring 3 p\u00e5 Sj\u00e6lland, hvor 117.481 bilister i 2018 dr\u00f8nede forbi hver dag.", "annotations": [{"label": 1, "user": 1}], "meta": {}, "annotation_approver": null, "hash_id": -4822472886867161422, "scrape_date": ["2020-03-21 13:18:00"], "url": ["https://www.dr.dk/nyheder/regionale/nordjylland/koer-bil-med-lidt-bedre-samvittighed-solceller-skal-nu-lyse"], "section": "Nordjylland", "author": "Klaus Videb\u00e6k", "date": ["2020-01-08 16:10"], "title": ["K\u00f8r bil med lidt bedre samvittighed: Solceller skal nu lyse Limfjordstunnelen op"], "title_summary": ["Energiprojekt p\u00e5 Limfjordstunnelen kan bane vej for flere gr\u00f8nne trafiksystemer."], "image_caption": "Den sekssporede motorvej gennem Limfjordstunnelen bliver i fremtiden lidt gr\u00f8nnere med solceller p\u00e5 toppen. (Foto:\u00a0henning Bagger \u00a9\u00a0Scanpix)"}
{"id": 35, "text": "'Vi svigter ikke hinanden. Derfor blander vi os, hvis andre bliver udsat for overgreb'. S\u00e5dan lyder en af flere formuleringer p\u00e5 et nyt s\u00e6t plakater, der sammen med billeder af soldater i aktion skal minde de godt 20.000 ansatte i Forsvaret om, hvordan de i f\u00e6llesskab kan v\u00e6re med til at tage ansvar for og forebygge kr\u00e6nkende og uacceptabel adf\u00e6rd. - Grundl\u00e6ggende handler det om at skabe \u00e5benhed og mulighed for st\u00f8rre debat mellem vores soldater, siger Lene Lillelund. Hun er bataljonschef ved Tr\u00e6nregimentet i Aalborg og har blandt andet ansvar for flere af de v\u00e6rnepligtige p\u00e5 stedet. De ved som regel godt, hvad der er rigtigt og forkert. Alligevel kan det v\u00e6re godt at blive mindet om, n\u00e5r de tr\u00e6der ind ad d\u00f8ren til Forsvaret, siger hun. - Jeg tror godt, de fleste unge mennesker ved, hvordan de skal opf\u00f8re sig. Min erfaring er bare, at jo oftere man siger de her ting, jo mere bevidst bliver man om det. Det tror jeg, de her plakater og det her materiale kan bidrage til. - Jeg tror, at det er summen af mange ting. Plakaterne og det materiale, jeg har f\u00e5et som chef, bidrager alt sammen til, at vi hele tiden bliver bedre og mere bevidste om, at der er nul tolerance. \u00c9n sag er \u00e9n sag for meget, og det kan vi blive bedre til at undg\u00e5 - og der hj\u00e6lper det her materiale - det tror jeg p\u00e5, siger Lene Lillelund. Udover plakater bliver der ogs\u00e5 holdt opl\u00e6g og foredrag, hvor b\u00e5de v\u00e6rnepligtige og mere erfarne soldater bliver instrueret i, hvordan de skal geb\u00e6rde sig, og hvad de skal g\u00f8re, hvis de oplever noget, der ikke er i orden. Kampagnen kommer i sammenh\u00e6ng med f\u00e6rdigg\u00f8relsen af en st\u00f8rre unders\u00f8gelse om kr\u00e6nkede adf\u00e6rd i Forsvaret p\u00e5 baggrund af flere uheldige sager. I 2018 behandlede Forsvarets Personalestyrelse ni sager om seksuelt kr\u00e6nkende adf\u00e6rd, og Foreningen Kvindelige Veteraner har i l\u00f8bet af to \u00e5r, hvor foreningen har eksisteret, v\u00e6ret i kontakt med mindst hundrede kvinder, der har fortalt om kr\u00e6nkelser. If\u00f8lge bataljonschefen er der en tendens til, at kr\u00e6nkende adf\u00e6rd er tabubelagt. Derfor er det vigtigt med kampagnen, lyder det fra Lene Lillelund. - Jeg tror ikke, at man har manglet det. Jeg tror bare, at det her bliver synliggjort med kampagnen for at se, om vi kan blive endnu bedre, end det vi g\u00f8r og har gjort tidligere. Og det l\u00e6rer vi jo ogs\u00e5 af, siger Lene Lillelund. Flere af soldaterne er da ogs\u00e5 positive over for tiltaget. Det g\u00e6lder blandt andet konstabelelev S\u00f8ren Hansen. - I dagligdagen t\u00e6nker jeg ikke s\u00e5 meget over det. Men n\u00e5r man g\u00e5r forbi en plakat, s\u00e6tter det sig m\u00e5ske i underbevidstheden, og s\u00e5 kan man tale med andre om det, siger han. Han har ikke personligt oplevet noget, der kan kategoriseres som kr\u00e6nkende, men er bevidst om, at det kan ske. - Der har v\u00e6ret for mange historier med det. S\u00e5 det er jo n\u00f8dvendigt, siger han. S\u00f8ren Hansen mener desuden, at plakaternes budskaber ligger godt i tr\u00e5d med det, man skal kunne forvente af hinanden, n\u00e5r man er i felten. Man skal have tillid til hinanden og tage ansvar, n\u00e5r det er n\u00f8dvendigt. Derfor tror han ogs\u00e5, at kampagnen vil virke, og at den kan f\u00f8re til f\u00e6rre sager i fremtiden. - Det h\u00e5ber jeg, siger han.", "annotations": [{"label": 2, "user": 1}], "meta": {}, "annotation_approver": null, "hash_id": -7705280526674843570, "scrape_date": ["2020-03-21 13:18:00"], "url": ["https://www.dr.dk/nyheder/regionale/nordjylland/plakater-skal-saette-en-stopper-kraenkende-adfaerd-i-forsvaret"], "section": "Nordjylland", "author": "Klaus Videb\u00e6k Simon Krogh Johansen", "date": ["2020-01-07 18:39"], "title": ["Plakater skal s\u00e6tte en stopper for kr\u00e6nkende adf\u00e6rd i Forsvaret"], "title_summary": ["20.000 ansatte i Forsvaret f\u00e5r nye redskaber til at forhindre kr\u00e6nkende adf\u00e6rd."], "image_caption": "En r\u00e6kke forskellige budskaber skal anspore soldaterne til at tage ansvar for hinanden - ogs\u00e5 n\u00e5r det g\u00e6lder kr\u00e6nkelser. (Foto:\u00a0Janus Benjamin Jacobsen   DR Nyheder) Konstabelelev S\u00f8ren Hansen kan godt se meningen med den nye kampagne."}
{"id": 36, "text": "Han er blevet Danmarks mest kendte murer. Vendelboen med den hvide kasket. Murermesteren fra L\u00f8nstrup, Kjeld Pedersen. I 2,5 \u00e5r arbejdede han p\u00e5 en sk\u00f8r id\u00e9: Han ville flytte det nedstyrtningstruede Rubjerg Knude Fyr 70 meter l\u00e6ngere ind i landet. Det 23 meter h\u00f8je fyrt\u00e5rn skulle flyttes i \u00e9t stykke, p\u00e5 en slags \u201drullesk\u00f8jter\u201d. I oktober lykkedes missionen, og det endte med at blive den st\u00f8rste opgave i Kjeld Pedersens liv. Flytningen af fyret blev sendt direkte p\u00e5 flere forskellige tv-kanaler, og mere end 50 forskellige udenlandske tv-stationer har vist billeder fra flytningen. Onsdag den 5. februar kan du m\u00f8de Kjeld Pedersen p\u00e5 DR Nordjylland. Vi viser vi nogle af de radio- og tv-indslag, som DR har produceret om flytningen af fyret. Efterf\u00f8lgende skal vi selvf\u00f8lgelig h\u00f8re Kjeld Pedersens fort\u00e6lle om sit arbejde med fyret, og hvordan det har v\u00e6ret for en helt almindelig murer pludselig at v\u00e6re en af \u00e5rets mest omtalte danskere. Arrangementet starter klokken 19 og er gratis. Der vil endda blive serveret kaffe og te og ogs\u00e5 lidt s\u00f8dt til ganen. For at komme med skal du tilmelde dig ved at skrive til f\u00f8lgende mailadresse: Skriv dit navn, og hvor mange du gerne vil melde til. Det er f\u00f8rst til m\u00f8lle, da vi har et begr\u00e6nset antal pladser. Arrangementet afholdes p\u00e5 DR Nordjylland, Frederik Bajers Vej 9, 9220 Aalborg \u00d8st. Vi ses!", "annotations": [{"label": 2, "user": 1}], "meta": {}, "annotation_approver": null, "hash_id": -2938108864939097551, "scrape_date": ["2020-03-21 13:18:00"], "url": ["https://www.dr.dk/nyheder/regionale/nordjylland/moed-murer-kjeld-pedersen-og-hoer-ham-fortaelle-hele-historien-om"], "section": "Nordjylland", "author": "Marie Bergmann", "date": ["2020-01-17 08:55", "2020-01-30 09:28"], "title": ["M\u00f8d murer Kjeld Pedersen og h\u00f8r ham fort\u00e6lle hele historien om flytningen af Rubjerg Knude Fyr"], "title_summary": ["Den 5. februar kan du m\u00f8de Kjeld Pedersen ansigt til ansigt p\u00e5 DR i Aalborg."], "image_caption": "Det var en lang rejse, der blev afsluttet, da Kjeld Pedersen den 22. oktober lykkedes med at flytte Rubjerg Knude Fyr. (Foto:\u00a0henning Bagger \u00a9\u00a0Scanpix)"}
{"id": 37, "text": "I den gamle fiskerbydel Vesterby i Skagen bygges og renoveres der p\u00e5 mange af de gamle, gule bygninger. Ved siden af et af fiskerhusene er et anneks ved at skyde i vejret. Men ikke alle synes godt om byggeriet, eller n\u00e5r der bygges andre steder i den kendte turistby. Tina G. Jensen og hendes familie ejer fiskerhuset i Skagen Vesterby, hvor naboen bagtil er i gang med at bygge en 11 gange 10 meter lang vinkelbygning med anneks og redskabsskur, der rager cirka fire meter op i luften. - Vi fik os noget af en overraskelse, da vi kom herop i juleferien og opdagede, at man var i gang med at rejse bygningen lige op til vores baghave, fort\u00e6ller hun. Naboen, der opf\u00f8rer bygningen, \u00f8nsker ikke at stille op til interview om byggeriet, men understreger i en mail til DR, at han har f\u00e5et byggetilladelse uden indsigelser fra kommunen. Bygningen, som en lokal arkitekt har tegnet, f\u00e5r sorte tr\u00e6sider, gule vandskurede v\u00e6gge og r\u00f8dt tegltag efter kommunens anvisninger, oplyser ejeren. Tina G. Jensen har ogs\u00e5 f\u00e5et besked fra Frederikshavn Kommune om, at alt er g\u00e5et efter bogen, hvad ang\u00e5r byggetilladelser. I foreningen By og Land, der arbejder for at bevare det oprindelige bymilj\u00f8 i Skagen, mener formand Poul Nedergaard, at byen er ved at miste sit oprindelige s\u00e6rpr\u00e6g, som turister kommer langvejs fra for at opleve. - Frederikshavn Kommunes lokalplaner for de bevaringsv\u00e6rdige omr\u00e5der er alt for slappe, og kommunen giver alt for ofte lov, n\u00e5r folk vil bygge om. - Man bygger enormt store annekser, og den oprindelige skala for husene i byen forsvinder, fordi de store annekser tager magten fra det nuv\u00e6rende byggeri, mener han. Foreningen har for nylig klaget over, at den ikke er blevet h\u00f8rt ved byggeprojekter p\u00e5 tre bevaringsv\u00e6rdige huse p\u00e5 Lodsvej og \u00d8sterbyvej. Det g\u00e6lder blandt andet byggeriet af et stort anneks. Ombygningerne er katastrofale for Skagens kulturarv, mener Poul Nedergaard. - Der gives dispensationer for stort set alt. Nedrivning af skorsten, \u00e6ndring af tag og d\u00f8re og vinduer. S\u00e5gar ogs\u00e5 parkering med parkeringspladser inde i haverne, hvor bilerne slet ikke h\u00f8rer hjemme, siger formanden. I Frederikshavn Kommune siger formanden for Plan- og Milj\u00f8udvalget, Mette Hardam (V), at hun har tillid til, at forvaltningen tager hensyn til det s\u00e6rlige bymilj\u00f8 i Skagen, n\u00e5r der gives tilladelse i byggesager. Hun er dog klar til at lytte til kritikken fra dem, der mener, at kommunen giver tilladelse til alt for mange om- og tilbygninger p\u00e5 de historiske huse. - Jeg h\u00f8rer en kritik af, at vi mangler ekspertise. Det har jeg ikke har indtryk af, at vi g\u00f8r. Men kritikken g\u00f8r indtryk, og jeg tror da p\u00e5, at vi altid kan kl\u00e6de hinanden bedre p\u00e5 til at tage beslutninger. By og Land frygter, byen vil miste sit s\u00e6rpr\u00e6g, hvis de gamle fiskerhuse bliver moderniseret, dermed har turisterne ingen grund til at bes\u00f8ge byen. Det m\u00e5 ikke ske, siger udvalgsformanden, Mette Hardam. - Vores turister er alfa og omega for Skagen, s\u00e5 det er der ingen politiker, der er interesseret i at \u00f8del\u00e6gge.", "annotations": [{"label": 2, "user": 1}], "meta": {}, "annotation_approver": null, "hash_id": -2472449328333964634, "scrape_date": ["2020-03-21 13:18:00"], "url": ["https://www.dr.dk/nyheder/regionale/nordjylland/skagenhuse-drukner-i-nybyggeri-og-tilbygninger-kommunen-giver-alt-ofte"], "section": "Nordjylland", "author": "Jesper Knox", "date": ["2020-01-21 13:30"], "title": ["Skagenhuse drukner i nybyggeri og tilbygninger: 'Kommunen giver alt for ofte lov'"], "title_summary": ["Frederikshavn Kommune s\u00e6tter Skagens kulturarv over styr ved at give dispensationer til byggeri, mener flere parter."], "image_caption": "Skagen er kendt for de gamle, gule fiskerhuse med r\u00f8de tegltage. Et fire meter h\u00f8jt anneksbyggeri p\u00e5 nabogrunden er ved at rejse sig lige bag Tina G. Jensen og familiens sommerhus i Vesterby i Skagen. (Foto:\u00a0Christine N\u00f8rgaard     DR Nordjylland \u00a9\u00a0(C) DR Nordjylland)"}
{"id": 40, "text": "Ankestyrelsen har givet en beboer p\u00e5 Havbakken i Tornby medhold i, at Hj\u00f8rring Kommunes beslutning om at erstatte det t\u00e6tte og faste plejepersonale p\u00e5 Havbakken med hjemmehj\u00e6lp ikke var lovlig. Det viser Ankestyrelsens afg\u00f8relse i sagen, som DR har set. Havbakken blev indtil 1. november drevet som et plejecenter med fast plejepersonale. Da kommunen mente, at der var for mange plejepladser i kommunen, blev det imidlertid besluttet, at man i stedet ville drive Havbakken som \u00e6ldreboliger med det resultat, at de \u00e6ldre siden har f\u00e5et almindelig hjemmepleje. Beslutningen skabte stor frustration hos flere af de \u00e6ldre, der har n\u00e6gtet at flytte fra Havbakken og til et andet plejehjem, hvor de kunne f\u00e5 den pleje, de hidtil har f\u00e5et. Ankestyrelsen har taget stilling til en konkret klage fra en af beboerne. Her skriver styrelsen: \"Du har fortsat ret til levering af hidtidig hj\u00e6lp gennem det fast tilknyttede personale, der skal v\u00e6re p\u00e5 et plejecenter, og ikke gennem anden leverand\u00f8r, fx kommunens hjemmepleje.\" \"Det betyder, at vi oph\u00e6ver kommunens afg\u00f8relse.\" Som begrundelse, skriver Ankestyrelsen, at kommunen ikke har foretaget en konkret vurdering af, om beboeren kan f\u00e5 den hj\u00e6lp, som vedkommende har behov for, n\u00e5r hj\u00e6lpen bliver leveret af andre end det faste plejepersonale. Kommunen har heller ikke begrundet, hvordan beboeren kan klare sig p\u00e5 Havbakken fremover, n\u00e5r det er en betingelse ved visitering til en plejebolig, at man ikke l\u00e6ngere er i stand til at klare sig i egen bolig, men har behov for, at hj\u00e6lpen er t\u00e6t p\u00e5 hele d\u00f8gnet rundt. Borgmester i Hj\u00f8rring Kommune Arne Boelt (S) siger, at han er overrasket over afg\u00f8relsen. Han overvejer nu, om kommunen skal g\u00e5 rettens vej for at se, om retten er enig i Ankestyrelsens vurdering. - Normalvis plejer vi at efterleve Ankestyrelsens afg\u00f8relser, og det g\u00f8r vi sikkert ogs\u00e5 her, men vi er n\u00f8dt til at have det afgjort ved en domstol, t\u00e6nker jeg. Arne Boelt forklarer, at der har v\u00e6ret fast personale p\u00e5 stedet, efter Havbakken er lavet om til \u00e6ldreboliger. For eksempel i form af en nattevagt, der ganske vist har v\u00e6ret ansat i hjemmeplejen og ikke p\u00e5 Havbakken, men har udfyldt samme rolle. I flere tilf\u00e6lde er det faktisk de samme personer, der arbejder p\u00e5 Havbakken, som f\u00f8r. De er bare ansat i hjemmeplejen i stedet. Derfor har kommunen levet op til sit ansvar over for de \u00e6ldre, mener Arne Boelt. - Det mener vi bestemt, at vi har, siger han. Derimod vil det f\u00e5 en r\u00e6kke konsekvenser for kommunerne, hvis en kommune som f\u00f8lge af afg\u00f8relsen ikke kan lukke et plejehjem p\u00e5 en bestemt dato, men er forpligtet til at have ansat personale direkte p\u00e5 plejehjemmet, indtil den sidste beboer har forladt det, mener Arne Boelt. Det g\u00f8r det meget dyrt den dag, hvor der kun er en h\u00e5ndfuld beboere tilbage p\u00e5 et plejehjem, som det er tilf\u00e6ldet med Havbakken i dag. Arne Boelt forventer, at de medarbejdere, der i dag arbejder p\u00e5 Havbakken som en del af hjemmeplejen, vil blive ansat p\u00e5 Havbakken igen. Kommunen vil dog tage sig tid til at l\u00e6se afg\u00f8relsen godt igennem.", "annotations": [{"label": 2, "user": 1}], "meta": {}, "annotation_approver": null, "hash_id": 2627953182849490505, "scrape_date": ["2020-03-21 13:18:01"], "url": ["https://www.dr.dk/nyheder/regionale/nordjylland/de-aeldre-naegtede-flytte-fra-plejecenter-nu-skal-kommunen-genindfoere"], "section": "Nordjylland", "author": "Klaus Videb\u00e6k", "date": ["2020-01-23 12:26", "2020-01-23 14:32"], "title": ["De \u00e6ldre n\u00e6gtede at flytte fra plejecenter: Nu skal kommunen genindf\u00f8re pleje, afg\u00f8r Ankestyrelsen"], "title_summary": ["Hj\u00f8rring Kommune underkendes af Ankestyrelsen i sag om plejecentret Havbakken i Tornby."], "image_caption": "Elisabet Breyens for\u00e6ldre p\u00e5 92 og 93 \u00e5r har ikke \u00f8nsket at flytte fra Havbakken, selvom det ikke l\u00e6ngere drives som plejecenter. (Foto:\u00a0Janus Benjamin Jacobsen \u00a9\u00a0DR Nyheder)"}
{"id": 41, "text": "Danske forskere har i dag offentliggjort , der giver et overblik over de meste truede dyr, planter og svampearter i Danmark. Heraf en del som kun lever ganske f\u00e5 eller endda kun et enkelt sted i landet. Det g\u00e6lder blandt andet topl\u00e6rken. Den ynglede tidligere i det meste af Danmark, men de senere \u00e5r har den kun v\u00e6ret at finde i det nordligste Jylland, n\u00e6rmere bestemt ved Hirtshals, hvor den ofte holder til ved cirkuspladsen i midten af byen. Her har topl\u00e6rken, der ellers lever i t\u00f8rre, sandede og \u00e5bne omr\u00e5der, tilsyneladende fundet et helle, hvor den trives ganske godt. Alligevel kan topl\u00e6rkens eksistens i byen nu v\u00e6re truet. Kommunen vil nemlig opf\u00f8re et nyt l\u00e6gehus p\u00e5 netop cirkuspladsen. - Cirkuspladsen har simpelthen en god og central placering. Det er fremkommeligt og tilg\u00e6ngeligt for patienterne, og det er s\u00e6rdeles vigtigt, siger formanden for kommunens teknik- og milj\u00f8udvalg S\u00f8ren Smalbro (V) om begrundelsen. En af dem, der holder s\u00e6rligt \u00f8je med topl\u00e6rkens velbefindende, er naturformidler ved Nords\u00f8en Oceanarium Anders \u00d8sterby, der har fulgt fuglen siden midten af 1970'erne. - Som fuglekigger - og s\u00e5dan har mange folk her det ogs\u00e5 - s\u00e5 skal man lige hen og kigge, om topl\u00e6rken stadig er her, s\u00e5 det bliver lidt underlig den dag, de er v\u00e6k, siger han. Han t\u00f8ver ikke med at kalde topl\u00e6rken for Danmarks mest sj\u00e6ldne fugl - mere sj\u00e6lden end storken. Anders \u00d8sterby fort\u00e6ller, at topl\u00e6rken prim\u00e6rt bruger cirkuspladsen som sted at finde f\u00f8de, mens den finder yngleplads steder med h\u00f8j vegetation, hvor den kan gemme sig. I efter\u00e5ret har der i byen v\u00e6ret fire topl\u00e6rker, der ogs\u00e5 f\u00e6rdes omkring havnen og togbanearealet, fort\u00e6ller han. Det er et meget skr\u00f8beligt antal, og derfor skulle man i virkeligheden have handlet langt tidligere, hvis man for alvor \u00f8nskede at hj\u00e6lp den, mener han. - For 30 til 40 \u00e5r siden kunne man m\u00e5ske have gjort noget, men n\u00e5r vi kommer s\u00e5 langt ned, s\u00e5 er det sv\u00e6rt, siger han. Trods planerne om et nyt sundhedshus skal man heller ikke underkende de lokales begejstring for topl\u00e6rken. Flere borgere fodrer den indimellem, og de har ogs\u00e5 opkaldt en vej (Topl\u00e6rkegade) og et lejlighedsbyggeri (Topl\u00e6rkeg\u00e5rden) efter den. De har endda deres eget k\u00e6lenavn til fuglen, der g\u00e5r for at v\u00e6re frygtl\u00f8s, n\u00e5r den indimellem blander sig p\u00e5 vejene og i trafikken. - Den l\u00f8ber nogle gange hen over fodg\u00e6ngerfeltet, men den har en vis evne til at f\u00e5 bilerne til at stoppe. S\u00e5 vi kalder den stopl\u00e6rken, siger Mette Jensen, der kan se fuglen fra sin fars lejlighed, n\u00e5r hun er p\u00e5 bes\u00f8g der. Da den sj\u00e6ldne fugl er meget afholdt, vil man g\u00f8re, hvad man kan, for at byggeplanerne ikke kommer til at g\u00e5 ud over topl\u00e6rken, siger S\u00f8ren Smalbro. - Etableringsfasen bliver selvf\u00f8lgelig uden for topl\u00e6rkens yngleperiode, og dern\u00e6st bliver en del af den natur og det gr\u00e6s, som topl\u00e6rken gerne vil v\u00e6re i, reetableret p\u00e5 toppen af det nye l\u00e6gehus. - S\u00e5 forh\u00e5bentlig f\u00e5r topl\u00e6rken nu nogle taglejligheder med havudsigt, som den kan yngle i, og det vil v\u00e6re rigtig, rigtig fint. Topl\u00e6rken er officielt placeret under kategorien CR \u2013 kritisk truet p\u00e5 r\u00f8dlisten. - Det betyder, at den er i meget stor fare for at udd\u00f8, forklarer forsker Jesper Moeslund fra Nationalt Center for Milj\u00f8- og Energi ved Aarhus Universitet. I mods\u00e6tning til andre dyrearter har fugle dog den fordel, at de kan flyve, og det g\u00f8r, at topl\u00e6rken, selv hvis den bliver udryddet i Danmark, har gode foruds\u00e6tninger for at vende tilbage igen. - Den har lidt bedre vilk\u00e5r end nogle af de sm\u00e5 immobile arter, der m\u00e5ske ikke bare lige kan flytte sig. S\u00e5 hvis der kommer bedre levevilk\u00e5r for nogle af de mobile arter, s\u00e5 vil der ogs\u00e5 v\u00e6re bedre mulighed for, at de kommer tilbage igen og spreder sig i Danmark, siger Jesper Moeslund. For en kommune som Hj\u00f8rring, der er naturkommune og endda afholder det \u00e5rlige folkem\u00f8de om natur, Naturm\u00f8det, i netop Hirtshals, vil det v\u00e6re skidt at miste topl\u00e6rken. Men S\u00f8ren Smalbro er sikker p\u00e5, at den ogs\u00e5 er at finde, efter at man har etableret det nye l\u00e6gehus i fuglens leveomr\u00e5de. - Det kan du godt have en pointe i, men vi mener oprigtigt, at den her placering i den ende af cirkuspladsen sagtens kan forenes med de brinker, som topl\u00e6rken yngler i, og de steder, den lever. - S\u00e5 det er ikke p\u00e5 bekostning af topl\u00e6rken, nej, siger han. Jesper Moeslund fort\u00e6ller, at det, de truede dyr generelt har brug for, er, at man giver naturen mere plads, s\u00e5 de kan f\u00e5 st\u00f8rre leveomr\u00e5der.", "annotations": [{"label": 1, "user": 1}], "meta": {}, "annotation_approver": null, "hash_id": -6422059099214364422, "scrape_date": ["2020-03-21 13:18:01"], "url": ["https://www.dr.dk/nyheder/regionale/nordjylland/toplaerken-er-i-fare-uddoe-og-lever-kun-et-sted-i-danmark-nu-bliver"], "section": "Nordjylland", "author": "Klaus Videb\u00e6k Christine N\u00f8rgaard Simon Krogh Johansen", "date": ["2020-01-15 19:02"], "title": ["Topl\u00e6rken er i fare for at udd\u00f8 og lever kun \u00e9t sted i Danmark: Nu bliver det til en byggeplads"], "title_summary": ["Et l\u00e6gehus i Hirtshals skal bygges lige der, hvor fuglen finder f\u00f8de."], "image_caption": "Man vil fors\u00f8ge at reetablere fuglens favoritf\u00f8dested p\u00e5 toppen af byggeriet. (Foto:\u00a0Artur Miko\u0142ajewski \u00a9\u00a0WikiMedia Commons)"}
{"id": 42, "text": "De lokale er vant til, at havet giver, og at havet tager. - Vi har bare ikke set det s\u00e5 voldsomt f\u00f8r, lyder det fra Birte \u00d8stergaard. Hun er n\u00e6stformand i bestyrelsen for Tversted Borger- og Turistforening og f\u00e6rdes ofte p\u00e5 kysten, hvor Uggerby \u00c5 l\u00f8ber ud i Vesterhavet. P\u00e5 bare to \u00e5r er der her forsvundet omkring 20 meter af stranden, fordi havets b\u00f8lger har \u00e6dt af sandet og klitterne. Det har for nylig \u00f8delagt nedk\u00f8rslen til stranden og ogs\u00e5 cykelstien, som leder b\u00e5de cyklister og g\u00e5ende nord p\u00e5 mod Hirtshals og Skagen. Birte \u00d8stergaard frygter, at vandet ogs\u00e5 vil hive underlaget v\u00e6k under broen, der er placeret over \u00e5en nogle meter l\u00e6ngere inde i landet, hvis det forts\u00e6tter. - Det er lidt bekymrende, synes jeg, siger hun. Det er ganske normalt, at der i perioder b\u00e5de forsvinder sand og kommer nyt sand til, men det er us\u00e6dvanligt, at der forsvinder sand i s\u00e5 store m\u00e6ngder p\u00e5 s\u00e5 kort tid. Hj\u00f8rring Kommune har r\u00e5df\u00f8rt sig med landets f\u00f8rende eksperter for at fors\u00f8ge at forst\u00e5, hvad det er der sker, og det er ikke s\u00e5 enkelt endda. - Det er ikke s\u00e5 nemt at forklare, og vi ved det m\u00e5ske i virkeligheden ikke hundrede procent, siger Thomas Lomholt, der er specialkonsulent i kommunens teknik- og milj\u00f8forvaltning. Det, der er specielt med kyststr\u00e6kningen ved Tversted, er, at den vender mod nord og ikke mod vest, som det er tilf\u00e6ldet med kysten b\u00e5de syd og nord for. Hvis kysten vender mod vest, sl\u00e5r havet direkte ind p\u00e5 kysten, og det g\u00f8r det nemmere at beregne, hvad der sker med den, n\u00e5r det bl\u00e6ser op og stormer. P\u00e5 den nordvendte del af kysten derimod, kommer b\u00f8lgerne ind fra siden, og det g\u00f8r straks tingene mere utilregnelige. If\u00f8lge Thomas Lomholt ligger der ud for kysten nogle sanddynger i havet, som hele tiden flytter sig. De kendes ogs\u00e5 som s\u00e5kaldte sandb\u00f8lger. N\u00e5r en sandb\u00f8lge ligger ud for Tversted eksempelvis er vandet relativt roligt. Men n\u00e5r den flytter sig, kan der opst\u00e5 et hul, som giver b\u00f8lgerne fri passage mod kysten. Og det er sv\u00e6rt at forudse, hvorn\u00e5r det sker. - Vi oplever, at vi - hvis vi skal v\u00e6re lidt bibelske - ligesom har syv fede \u00e5r og syv magre \u00e5r. Det varierer simpelthen, siger Thomas Lomholt. Der har ogs\u00e5 v\u00e6re spekuleret i, om udvidelsen og udpumpningen af sand i Hirtshals Havn nord for Tversted har haft en betydning for sandets bev\u00e6gelser l\u00e6ngere ned ad kysten. Men det lader ikke til at kunne forklare det, der sker. - Vi har f\u00e5et lavet forskellige uvildige unders\u00f8gelser, og konklusionen er, at det er der ikke helt bel\u00e6g for, siger Thomas Lomholt. Der er nu planen at genetablere cykelstien og nedk\u00f8rslen til stranden, mens broen muligvis skal flyttes. - Det er vi taknemmelige for, siger Birte \u00d8stergaard. Derudover kan det komme p\u00e5 tale at transportere sand fra Hirtshals til de omr\u00e5der, hvor havet er s\u00e6rligt h\u00e5rd ved kysten.", "annotations": [{"label": 2, "user": 1}], "meta": {}, "annotation_approver": null, "hash_id": 857661736177040771, "scrape_date": ["2020-03-21 13:18:01"], "url": ["https://www.dr.dk/nyheder/regionale/nordjylland/havet-har-aedt-20-meter-strand-paa-aar-vi-har-ikke-set-det-saa"], "section": "Nordjylland", "author": "Klaus Videb\u00e6k Emilie Jensen", "date": ["2020-01-17 18:27"], "title": ["Havet har \u00e6dt 20 meter strand p\u00e5 to \u00e5r: 'Vi har ikke set det s\u00e5 voldsomt f\u00f8r'"], "title_summary": ["P\u00e5 et lille stykke af vestkysten er der til alles forundring forsvundet store m\u00e6ngder sand p\u00e5 kort tid."], "image_caption": "Birte \u00d8stergaard f\u00e5r kortere og kortere til havet, men det er ikke en udvikling, hun er glad for. (Foto:\u00a0Emilie Jensen - DR Nordjylland) Birte \u00d8stergaard p\u00e5 broen, der nu kun ligger f\u00e5 meter fra havet i baggrunden. (Foto:\u00a0Emilie Jensen - DR Nordjylland) Store stykker af kysten er specielt i l\u00f8bet af de sidste to uger blevet taget af b\u00f8lgerne. (Foto:\u00a0Emilie Jensen - DR Nordjylland) Andre gange har havet bidraget med mere sand p\u00e5 kysten. (Foto:\u00a0Emilie Jensen - DR Nordjylland) Det er sv\u00e6rt at forudsige, hvordan det vil g\u00e5 resten af vinteren, men de lokale krydser fingre for, at udviklingen snart vender. (Foto:\u00a0Emilie Jensen - DR Nordjylland) Birte \u00d8stergaard p\u00e5 broen, der nu kun ligger f\u00e5 meter fra havet i baggrunden. (Foto:\u00a0Emilie Jensen - DR Nordjylland) Store stykker af kysten er specielt i l\u00f8bet af de sidste to uger blevet taget af b\u00f8lgerne. (Foto:\u00a0Emilie Jensen - DR Nordjylland) Andre gange har havet bidraget med mere sand p\u00e5 kysten. (Foto:\u00a0Emilie Jensen - DR Nordjylland) Det er sv\u00e6rt at forudsige, hvordan det vil g\u00e5 resten af vinteren, men de lokale krydser fingre for, at udviklingen snart vender. (Foto:\u00a0Emilie Jensen - DR Nordjylland)"}
{"id": 43, "text": "Du husker m\u00e5ske forslaget om , som i for\u00e5ret 2019 blev en stor sag i medierne, inden den senere helt blev skrottet. Den var en del af den dav\u00e6rende VLAK-regerings store infrastrukturplan, hvor der var sat over hundrede milliarder kroner af til nye vejprojekter i Danmark frem mod \u00e5r 2030. Efter valget blev planerne taget af bordet, og siden har der v\u00e6ret stille omkring, hvilke veje, tunneler og broer der skal prioriteres fremover. Det m\u00f8der nu kritik fra flere kanter. Det var nemlig langt fra alle projekter, der fortjente en tur i skraldespanden. Det g\u00e6lder blandt andet \u00f8nsket om en ny og tredje Limfjordsforbindelse gennem Aalborg. Lige nu g\u00e5r langt st\u00f8rstedelen af trafikken p\u00e5 tv\u00e6rs af Limfjorden gennem Limfjordstunnelen, der er Nordjyllands suver\u00e6nt mest trafikerede vej, og det er alt for risikabelt, hvis der sker uheld. Derudover er der i myldretiden voldsom tr\u00e6ngsel i tunnelen, lyder det. Da det tager knap ti \u00e5r at bygge en ny Limfjordsforbindelse, er der behov for en plan snarest, lyder det fra borgmester i Hj\u00f8rring Arne Boelt (S). - Det handler ikke om, hvorvidt man holder fem minutter i k\u00f8 derude. Vi har ogs\u00e5 et erhvervsliv p\u00e5 den anden side af fjorden, som skal fungere, og hvis Limfjordstunnelen bryder ned, s\u00e5 kan jeg eddermame godt fort\u00e6lle jer, at s\u00e5 har vi alts\u00e5 et problem af de helt store, siger han. Statsminister Mette Frederiksen (S) har udtalt, at hun bakker op om en tredje Limfjordsforbindelse gennem Aalborg, men da hun mandag holdt pressem\u00f8de p\u00e5 Marienborg i forbindelse med et seminar om de aktuelle planer for regeringen, ville hun ikke svare p\u00e5, hvorn\u00e5r regeringen ville v\u00e6re klar med en plan. - Jeg t\u00f8r ikke komme med en pr\u00e6cis dato endnu, men det er ikke en af de f\u00f8rste opgaver, vi tager hul p\u00e5, . Ogs\u00e5 Aalborgs borgmester Thomas Kastrup-Larsen (S) eftersp\u00f8rger en plan, der kan l\u00f8se nogle af de problemer, der i dag er omkring Limfjorden og Limfjordstunnelen. - Det g\u00f8r jo, at der kommer k\u00f8dannelse, og at det nordjyske arbejdsmarked er ved at kn\u00e6kke over, siger Thomas Kastrup-Larsen. Han mener, at flere er p\u00e5 vippen til at sige deres job op p\u00e5 den anden side af fjorden, hvis der ikke bliver handlet, fordi de ikke gider at sidde i k\u00f8 i tunnelen. Thomas Kastrup-Larsen og Aalborg Kommune har endda selv tilbudt at skyde 600 millioner kroner i en ny forbindelse for at fremskynde processen. - Jeg f\u00f8ler mig meget fortr\u00f8stningsfuld i forhold til, at det nok skal komme, men de skal i gang med forhandlingerne derovre, og det h\u00e5ber jeg snart, de kommer, siger han. Arne Boelt havde forventet, at Mette Frederiksen i det mindste ville v\u00e6re klar med et tidspunkt for, hvorn\u00e5r forhandlingerne skulle finde sted - om det s\u00e5 blev senere i \u00e5r eller f\u00f8rst n\u00e6ste for\u00e5r. - Det havde jeg h\u00e5bet, at Mette havde sagt. Det m\u00e5 jeg sige, siger han. Regeringen vil dog have en bestemt ting p\u00e5 plads inden. De vil sikre sig, at der f\u00f8rst ligger en aftale om en klimahandlingsplan fast med afs\u00e6t i den klimalov, der blev lavet f\u00f8r jul. Det huer imidlertid ikke det nordjyske folketingsmedlem Preben Bang Henriksen (V). - Jeg er dybt skuffet. Det m\u00e5 jeg sige rent ud, for det her kan f\u00e5 rigtig, rigtig lange udsigter. - Det begynder at lugte af, at vi i bedste tilf\u00e6lde f\u00e5r en aftale om en ny Limfjordsforbindelse om tre og et halvt \u00e5r, lige inden vi skal til valgurnerne igen. Og s\u00e5 kommer der alts\u00e5 en byggeperiode p\u00e5 otte til ni \u00e5r oveni, siger han. Han forst\u00e5r ikke, hvorfor en ny infrastrukturplan er afh\u00e6ngig af en klimahandlingsplan. - Hvis der overhovedet skal v\u00e6re penge til at betale for klima, og hvad man ellers har p\u00e5 tegnebr\u00e6ttet, s\u00e5 er det alts\u00e5 vigtigt, at infrastrukturen virker, og at virksomhederne ogs\u00e5 kan komme til Nordjylland, siger Preben Bang Henriksen, der f\u00e5r opbakning af Det Konservative Folkeparti og Dansk Folkeparti. Trods kritikken fastholder regeringen sit synspunkt. - R\u00e6kkef\u00f8lgen er den, at vi f\u00f8rst vil lave en klimahandlingsplan og s\u00e5 efter det lave en infrastrukturplan, som ogs\u00e5 har gr\u00f8nne perspektiver, og som underst\u00f8tter den gr\u00f8nne omstilling, som er vores hovedm\u00e5ls\u00e6tning. Alts\u00e5 at nedbringe CO2-udledningen i Danmark med 70 procent, siger transportminister Benny Engelbrecht (S). Han mener, at det er n\u00f8dvendigt at kende fremtiden for biler, busser og andre transportmidler, f\u00f8r man laver en ny plan for vejnettet. Derfor vil han heller ikke s\u00e6tte en dato p\u00e5, hvorn\u00e5r regeringen vil v\u00e6re klar med en plan. - Jeg vil n\u00f8dig v\u00e6re den, der l\u00e6gger hovedet p\u00e5 blokken i forhold til, hvorn\u00e5r man er f\u00e6rdig med at lave en klimahandlingsplan. Det er en k\u00e6mpestor opgave og en af de st\u00f8rste opgaver, som ligger p\u00e5 Folketingets bord, siger Benny Engelbrecht. Under VLAK-regeringen blev det ansl\u00e5et, at anl\u00e6gningen af en ny tredje Limfjordsforbindelse ville koste 6,6 milliarder kroner.", "annotations": [{"label": 1, "user": 1}], "meta": {}, "annotation_approver": null, "hash_id": -8652473248039668584, "scrape_date": ["2020-03-21 13:18:01"], "url": ["https://www.dr.dk/nyheder/regionale/nordjylland/skal-klimaet-staa-i-vejen-nye-veje-i-danmark-s-faar-hug-udskyde"], "section": "Nordjylland", "author": "Klaus Videb\u00e6k Amal Guerdali Mads Mostrup Jensen", "date": ["2020-01-16 15:10"], "title": ["Skal klimaet st\u00e5 i vejen for nye veje i Danmark? S f\u00e5r hug for at udskyde trafikprojekter"], "title_summary": ["S vil have styr p\u00e5 klimahandlingsplan, f\u00f8r nye vejprojekter planl\u00e6gges, men borgmestre er tr\u00e6tte af at vente."], "image_caption": "Der er et stort behov for en ny Limfjordsforbindelse gennem Aalborg, da den nuv\u00e6rende tunnel ofte rammes af k\u00f8 og uheld, mener de nordjyske borgmestre. (Foto:\u00a0henning Bagger \u00a9\u00a0Scanpix) Der er i forvejen to forbindelser p\u00e5 tv\u00e6rs af Limfjorden ved Aalborg. Heraf tager Limfjordstunnelen langt den st\u00f8rste del af bilerne. I hverdagene omkring 80.000. Der er i forvejen to forbindelser p\u00e5 tv\u00e6rs af Limfjorden ved Aalborg. Heraf tager Limfjordstunnelen langt den st\u00f8rste del af bilerne. I hverdagene omkring 80.000. (Foto:\u00a0Grafik: Signe Heiredal (DR))"}
{"id": 44, "text": "Hvis man bliver syg uden for l\u00e6gens almindelige \u00e5bningstid, og det ikke er s\u00e5 slemt, at man skal hentes af en ambulance, kan man kontakte l\u00e6gevagten for at blive tilset der. I \u00f8jeblikket er der ni l\u00e6gevagter i Nordjylland, men fremover kan det tal blive reduceret til fem. L\u00e6gevagterne i Skagen, Fars\u00f8, Brovst og Br\u00f8nderslev kan s\u00e5ledes st\u00e5 over for en lukning, mens det kun er l\u00e6gevagterne i Frederikshavn, Hj\u00f8rring, Aalborg, Hobro og Thisted, der f\u00e5r lov at leve videre. Det betyder, at borgerne i yderomr\u00e5derne skal k\u00f8re l\u00e6ngere for at komme til vagtl\u00e6ge. Det fremg\u00e5r af et lukket punkt p\u00e5 dagsordenen for et regionsr\u00e5dsm\u00f8de i eftermiddag, hvor politikerne skal fors\u00f8ge at blive enige med l\u00e6gerne om en ny aftale for vagtl\u00e6ged\u00e6kningen. Planerne har ikke v\u00e6ret fremme i offentligheden, f\u00f8r . Derfor kommer de bag p\u00e5 b\u00e5de borgere og lokalpolitikere i Nordjylland. - Det er selvf\u00f8lgelig noget, der kommer som et chok for en borgmester i Vesthimmerland, siger Per Bach Laursen (V), der i sin kommune huser l\u00e6gevagten i Fars\u00f8. Han er bange for, at det vil ramme kommunen p\u00e5 l\u00e6ngere sigt, hvis man skal helt til Aalborg eller Hobro for at se l\u00e6gevagten. - Det er noget af det allersidste, vi har brug for. Det bliver et parameter i den fremtidige bos\u00e6tning. Det er jeg slet ikke i tvivl om. Det er et skridt i den helt forkerte retning, siger han. I Skagen er man ligeledes bekymret for, hvad der skal ske. I dag fungerer l\u00e6gevagtordningen i Skagen s\u00e5dan, at l\u00e6gevagten kommer til byen, n\u00e5r der er et behov. Men hvis planerne bliver realiseret, kan folk i stedet blive n\u00f8dt til at k\u00f8re hele vejen fra Skagen til Frederikshavn. En tur p\u00e5 40 kilometer. Det er uholdbart, mener Bjarne Kvist (S), der er viceborgmester i Frederikshavn Kommune og selv bor i byen. - Det kommer til at betyde, at mennesker, som bliver syge uden for de almindelige l\u00e6gehuses \u00e5bningstid, skal fragte sig 40 kilometer frem og tilbage. M\u00e5ske endda i taxa hvis man ikke har bil, siger han. - Jeg synes, det er rystende. - Det synes jeg, det er. Jeg har ikke tal p\u00e5, hvor mange der bruger det, men jeg har indtryk af, at det bliver brugt rimelig meget hver dag og i weekenden. Bjarne Kvist er desuden utilfreds med, at forslaget slet ikke har v\u00e6ret diskuteret i offentligheden eller lagt ud til kommunerne. - Det er n\u00e6sten lige s\u00e5 slemt, at man fors\u00f8ger at trumfe s\u00e5dan noget igennem uden overhovedet at give os skagboere og borgere mulighed for at protestere over det, siger han. - L\u00e6g det dog ud til en debat, s\u00e5 vi har mulighed for at komme med input og forslag. Det er sv\u00e6rt at diskutere noget, som man fors\u00f8ger at holde skjult, indtil beslutningen er truffet. Formand for Regionsr\u00e5det i Nordjylland Ulla Astman (S) vil ikke kommentere sagen forud for dagens m\u00f8de. Det vil regionsr\u00e5dsmedlem for Det Konservative Folkeparti Per Larsen til geng\u00e6ld gerne. Han siger, at der if\u00f8lge reglerne ikke er noget forkert i, at punktet behandles bag lukkede d\u00f8re. - Men jeg forst\u00e5r godt, at b\u00e5de offentligheden og borgmestrene synes, at det er rigtig \u00e6rgerligt, siger han. - Man kunne have taget en snak med de borgmestre i de kommuner, det ber\u00f8rer h\u00e5rdest, inden man iv\u00e6rksatte det her. Nu har man s\u00e5 valgt den her model, og hvorfor kan jeg have lidt sv\u00e6rt ved at forst\u00e5. Han mener dog, at der er gode argumenter for at samle l\u00e6gevagterne i st\u00f8rre enheder f\u00e6rre steder. Det handler om, at man ogs\u00e5 i fremtiden skal v\u00e6re i stand til at tiltr\u00e6kke l\u00e6ger til den fjerneste del af landet. I dag er der s\u00e5 f\u00e5, at bemandingen er presset, lyder det fra Per Larsen. - Hvis vores vagtbelastning her i Nordjylland er st\u00f8rre, end den for eksempel er i Midtjylland, s\u00e5 risikerer vi, at unge l\u00e6ger, som skal ud i almen praksis, hellere vil v\u00e6re i Region Midtjylland, fordi de der ikke skal have s\u00e5 mange vagter, siger han. - Det er det skisma, vi st\u00e5r med her. Hvis ikke vi f\u00e5r lavet en ordentlig aftale med de praktiserende l\u00e6ger, s\u00e5 risikerer vi, at vi kommer til at mangle endnu flere praktiserende l\u00e6ger. If\u00f8lge TV2 Nord indeholder planen, som regionsr\u00e5dsmedlemmerne skal behandle i dag, ogs\u00e5 et forslag om h\u00f8jere l\u00f8n til vagtl\u00e6gerne. I Skagen har man nu startet en underskriftindsamling mod planen. Det har ikke v\u00e6ret muligt at f\u00e5 en kommentar fra de praktiserende l\u00e6gers organisation PLO.", "annotations": [{"label": 2, "user": 1}], "meta": {}, "annotation_approver": null, "hash_id": 2806207547044371794, "scrape_date": ["2020-03-21 13:18:01"], "url": ["https://www.dr.dk/nyheder/regionale/nordjylland/halvdelen-af-laegevagterne-i-nordjylland-kan-lukke-det-er-rystende"], "section": "Nordjylland", "author": "Klaus Videb\u00e6k Emilie Jensen Charlotte Ostertag", "date": ["2020-01-28 11:22", "2020-01-28 13:18"], "title": ["Halvdelen af l\u00e6gevagterne i Nordjylland kan lukke: 'Det er rystende'"], "title_summary": ["P\u00e5 et m\u00f8de i dag skal politikerne tage stilling til, om fire l\u00e6gevagter skal sl\u00f8jfes."], "image_caption": "L\u00e6gevagterne i Nordjylland koncentreres om de st\u00f8rre byer, hvis politikerne nikker ja til planerne. Arkivfoto. (Foto:\u00a0henning Bagger \u00a9\u00a0Scanpix) - Jeg synes, det vil v\u00e6re utrygt, hvis man for eksempel bliver ramt af en diskusprolaps eller andet, som ikke n\u00f8dvendigvis g\u00f8r, at man kan f\u00e5 en ambulance. S\u00e5 er man meget afh\u00e6ngig af, at man har nogen i ens netv\u00e6rk, der kan hj\u00e6lpe en, siger Bolethe Gro Simonsen fra Skovsg\u00e5rd ved Brovst. (Foto:\u00a0Emilie Jensen - DR Nordjylland) - Jeg tror ikke, jeg har haft brug for l\u00e6gevagten det sidste halvandet \u00e5r, men det er \u00e6rgerligt, hvis den skal nedl\u00e6gges, og man for eksempel har sm\u00e5b\u00f8rn. Det bliver lidt uhyggeligt at skulle k\u00f8re s\u00e5 langt. Men hvis det er helt vildt, m\u00e5 man vel ringe 1-1-2, siger Hanne Mose fra Skovsg\u00e5rd ved Brovst. (Foto:\u00a0Emilie Jensen - DR Nordjylland) - Det vil betyde, at jeg f\u00e5r langt til en vagtl\u00e6ge. S\u00e5 skal jeg enten til Thisted eller Aalborg. Jeg arbejder selv i Thisted, s\u00e5 jeg er vant til at tage turen, men jeg synes, det ville v\u00e6re irriterende, for eksempel for mine b\u00f8rn. Det er lettere at k\u00f8re her til Brovst, siger Heidi Femh\u00f8j fra Skovsg\u00e5rd ved Brovst. (Foto:\u00a0Emilie Jensen - DR Nordjylland) - Jeg synes, det vil v\u00e6re utrygt, hvis man for eksempel bliver ramt af en diskusprolaps eller andet, som ikke n\u00f8dvendigvis g\u00f8r, at man kan f\u00e5 en ambulance. S\u00e5 er man meget afh\u00e6ngig af, at man har nogen i ens netv\u00e6rk, der kan hj\u00e6lpe en, siger Bolethe Gro Simonsen fra Skovsg\u00e5rd ved Brovst. (Foto:\u00a0Emilie Jensen - DR Nordjylland) - Jeg tror ikke, jeg har haft brug for l\u00e6gevagten det sidste halvandet \u00e5r, men det er \u00e6rgerligt, hvis den skal nedl\u00e6gges, og man for eksempel har sm\u00e5b\u00f8rn. Det bliver lidt uhyggeligt at skulle k\u00f8re s\u00e5 langt. Men hvis det er helt vildt, m\u00e5 man vel ringe 1-1-2, siger Hanne Mose fra Skovsg\u00e5rd ved Brovst. (Foto:\u00a0Emilie Jensen - DR Nordjylland) - Det vil betyde, at jeg f\u00e5r langt til en vagtl\u00e6ge. S\u00e5 skal jeg enten til Thisted eller Aalborg. Jeg arbejder selv i Thisted, s\u00e5 jeg er vant til at tage turen, men jeg synes, det ville v\u00e6re irriterende, for eksempel for mine b\u00f8rn. Det er lettere at k\u00f8re her til Brovst, siger Heidi Femh\u00f8j fra Skovsg\u00e5rd ved Brovst. (Foto:\u00a0Emilie Jensen - DR Nordjylland)"}
{"id": 46, "text": "N\u00e5r det igen bliver lunt, og solen skinner udenfor, kan man v\u00e6re heldig at m\u00f8de en flot gammel veteranbil, n\u00e5r man f\u00e6rdes p\u00e5 de danske landeveje. Men m\u00e5ske bliver der l\u00e6ngere mellem bilerne dette for\u00e5r. Motorstyrelsen har, siden den blev rykket til Aalborg i forbindelse med udflytningen af statslige arbejdspladser, skruet op for kontrollen. Og det betyder, at veteranbilejerne risikerer et \u00f8konomisk rap over fingrene, hvis de ikke overholder reglerne. Blandt dem er Tommy Flauensgaard fra Sor\u00f8 og Bjarne Madsen fra Hjallerup, der hver for sig er i besiddelse af en Ford Conversion Van fra 1979 og en amerikansk Willys Jeep fra 1942. Den slags biler har de r\u00e5d til at g\u00e5 og pleje og pudse, fordi man normalt betaler v\u00e6sentligt lavere afgifter for en veteranbil, end man g\u00f8r for en almindelig personbil. Det kr\u00e6ver imidlertid, at man ikke udskifter originale dele uden at erstatte dem med tilsvarende, s\u00e5 bilen fortsat fremst\u00e5r i original forfatning. Det er der dog lettere sagt end gjort. P\u00e5 g\u00e5rden i Hjallerup pr\u00f8ver Bjarne Madsen at s\u00e6tte gang i motoren. F\u00f8rst sker der ikke noget. - Det er en stiltiende protest, siger han. S\u00e5 begynder Jeepen at brumme. Jeepen blev benyttet under 2. verdenskrig, f\u00f8r den blev sendt til Norge som en del af Marshallhj\u00e6lpen efter krigen. Her var den f\u00f8rst i brug i det norske forsvar, inden den i 1986 blev overdraget til det norske hjemmev\u00e6rn og i 1996 overgivet til civileje. Bjarne Madsen k\u00f8bte den i 2006. Da bilen samlet set har v\u00e6ret i tjeneste i 50 \u00e5r i forsvaret, er der lavet mange forbedringer undervejs, og mange effekter er blevet udskiftet. Derfor vil det ogs\u00e5 v\u00e6re meget sv\u00e6rt for ham at genskabe originalen, hvis Motorstyrelsen beder ham om det. - S\u00e5 skal bilen skilles ad, sandbl\u00e6ses og restaureres, siger Bjarne Madsen. - Og hvilken farve bilen skal males i? Den skal nok v\u00e6re gr\u00f8n, men ingen ved hvordan. Det er et stort arbejde, og alt, der er lavet p\u00e5 den sidenhen, vil forsvinde. Tommy Flauensgaards er brun og kobberfarvet, og s\u00e6derne er betrukket med r\u00f8d velour. Selv om bilen fremst\u00e5r i \u00e6gte 70\u2019er-stil, har det kostet ham mange penge at st\u00e5 til ansvar over for Motorstyrelsen. Dem st\u00f8dte han ind i p\u00e5 et biltr\u00e6f sidste sommer, hvor de vurderede, at udst\u00f8dningen p\u00e5 hans Ford ikke er original nok, da den g\u00e5r l\u00e6ngere tilbage end en normal udst\u00f8dning. Derudover var det Motorstyrelsens opfattelse, at ogs\u00e5 metallak, t\u00e6ppe og bekl\u00e6dning var uoriginal, samt at adskillelsen mellem f\u00f8rerrum og varerum var fjernet. De mente desuden, at hjulkasserne i varerummet var lavet om til b\u00e6nke. \u00c6ndringerne resulterede i en ekstraopkr\u00e6vning p\u00e5 72.000 kroner i registreringsafgift p\u00e5 bilen. En opkr\u00e6vning, der frustrerer Tommy Flauensgaard, der nu har klaget over afg\u00f8relsen. - Den er komplet tidstypisk hele vejen igennem, siger han. Kun fordi den gamle var rustet op, er udst\u00f8dningen skiftet. Han har derfor fundet en, som han mener passer ind i stilen, men if\u00f8lge Motorstyrelsen strider det mod bilens oprindelige opbygning. Tommy Flauensgaard forst\u00e5r ikke, hvorfor Motorstyrelsen g\u00e5r s\u00e5 meget op i, om der er lavet dens slags \u00e6ndringer p\u00e5 k\u00f8ret\u00f8jet. - Man tolker det helt ned i detaljer med hensyn til originalitet af rat, udst\u00f8dning og h\u00f8jtalere, og det har aldrig v\u00e6ret meningen, siger han. Inde p\u00e5 v\u00e6rkstedet holder der ogs\u00e5 en \u00e6ldre hvid Cadillac og en anden Ford, som tilh\u00f8rer andre veteranbilsentusiaster. Men ejerne t\u00f8r n\u00e6sten ikke reparere p\u00e5 bilerne af frygt for, hvad myndighederne vil sige, fort\u00e6ller Tommy Flauensgaard. Samme opfattelse har Johnny Rasmussen, der er sekretariatschef hos Motorhistorisk Samr\u00e5d. Han forudser, at mange bilejere slet ikke vil k\u00f8re ud af garagen i for\u00e5ret. - S\u00e5 risikerer man jo at st\u00f8de ind i nogle af de her kontroller. Frustrationen er meget stor i \u00f8jeblikket. Man kan risikere at blive fanget i noget, som man ikke vidste, man kunne blive fanget i, siger han. I andre europ\u00e6iske lande er registreringsafgiften anderledes, og flere steder er man mindre strikse med lovgivningen. I Danmark g\u00f8r Motorstyrelsen blot, hvad reglerne her foreskriver, forklarer underdirekt\u00f8r i styrelsen J\u00f8rgen Rasmussen. I 2018 da styrelsen var en del af Skat, var der blot fem kontrolaktioner. \u00c5ret efter var antallet steget til 28. Det er ikke et resultat af, at kontrollen er sk\u00e6rpet, men at Motorstyrelsen nu er oppe i omdrejninger igen efter flytningen, siger J\u00f8rgen Rasmussen. - Vi har valgt at lave 28 kontroller meget bredt fordelt b\u00e5de i forhold til, hvad vi kigger p\u00e5 og rent geografisk, og det er for at f\u00e5 et billede af, hvordan det ser ud, og om man er gode til at f\u00f8lge de regler, man er forpligtet p\u00e5 if\u00f8lge lovgivningen. Han er dog bevidst om, at der ogs\u00e5 er situationer, hvor det kan v\u00e6re sv\u00e6rt for ejeren af et k\u00f8ret\u00f8j at gennemskue, hvad der er rigtigt og forkert at g\u00f8re, n\u00e5r man vil reparere sin bil. Derfor vil Motorstyrelsen skrue op for vejledningen til veteranbilejere, siger han. - Der er nogle ting, du helt klart gerne m\u00e5, og det er for eksempel at \u00e6ndre farve p\u00e5 dit k\u00f8ret\u00f8j. Og s\u00e5 er der nogle ting, du helt klart ikke m\u00e5, og det er for eksempel at skifte motoren, s\u00e5 den f\u00e5r betydeligt flere hestekr\u00e6fter. - Indimellem de to yderpunkter ligger der en lang r\u00e6kke ting, som man er n\u00f8dt til at vurdere samlet set for at sige, om man har lavet s\u00e5 mange \u00e6ndringer p\u00e5 sit k\u00f8ret\u00f8j, at det ikke l\u00e6ngere fremst\u00e5r som originalt, siger J\u00f8rgen Rasmussen. I Hjallerup h\u00e5ber Bjarne Madsen, at Motorstyrelsen vil se med venligere \u00f8jne p\u00e5 de k\u00f8ret\u00f8jer, de st\u00f8der p\u00e5 fremover. Hvis han skal betale fuld registreringsafgift for sin Jeep, fordi den ikke l\u00e6ngere kan anerkendes som veteranbil, kan det betyde, at han m\u00e5 s\u00e6lge den. - S\u00e5 ville jeg ikke have r\u00e5d til at have den, og den ville m\u00e5ske blive solgt til udlandet, siger han. Derudover ville man g\u00e5 glip af den historie, der faktisk ogs\u00e5 f\u00f8lger med, n\u00e5r man ser p\u00e5 de ting, der er lavet p\u00e5 den i l\u00f8bet af de 50 \u00e5r, som den har v\u00e6ret i brug i forsvaret, fort\u00e6ller han. Hvis man skal frygte at lave reparationer p\u00e5 sin bil, kan det i sidste ende f\u00f8re til, at entusiasterne kaster deres k\u00e6rlighed p\u00e5 noget andet, og det vil v\u00e6re en skam, mener Bjarne Madsen. - Det kunne v\u00e6re et maleri eller en Stradivarius. Der kigger myndighederne jo ikke s\u00e5 meget p\u00e5 originaliteten. Pariet Venstre siger, at de er klar til at se p\u00e5 reglerne.", "annotations": [{"label": 2, "user": 1}], "meta": {}, "annotation_approver": null, "hash_id": -5475191046743933591, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/udstoedning-kostede-tommy-72000-kroner-veteranbiler-risikerer-til"], "section": "Nordjylland", "author": "Klaus Videb\u00e6k Bendt Godtberg Julie W\u00fcrtz Thor Malthe Andersen", "date": ["2020-02-07 21:15", "2020-02-08 12:18"], "title": ["Udst\u00f8dning kostede Tommy 72.000 kroner: Veteranbiler risikerer til for\u00e5ret at blive i garagen"], "title_summary": ["Ejere af veteranbiler f\u00f8ler sig forfulgt af Motorstyrelsen, der har \u00f8get antallet af kontroller."], "image_caption": "Tommy Flauensgaards Ford Conversion Van fremst\u00e5r i \u00e6gte 70\u2019er-stil, men et nyt udst\u00f8dningsr\u00f8r og andre detaljer g\u00f8r, at den ikke l\u00e6ngere kan kategoriseres som veteranbil, vurderer Motorstyrelsen. (Foto:\u00a0Thor Malthe Andersen - DR Sj\u00e6lland) Bjarne Madsen foran sin amerikanske Willys Jeep fra 1942, som han k\u00f8bte i 2006. (Foto:\u00a0Christine N\u00f8rgaard - DR Nordjylland) Efter 50 \u00e5rs tjeneste i b\u00e5de det amerikanske og i det norske forsvar er der lavet mange reparationer undervejs. (Foto:\u00a0Christine N\u00f8rgaard - DR Nordjylland) Dele af s\u00e6derne er for eksempel udskiftet. Jeepen b\u00f8r dog stadig betragtes som en veteranbil, mener han. (Foto:\u00a0Christine N\u00f8rgaard - DR Nordjylland) Bjarne Madsen foran sin amerikanske Willys Jeep fra 1942, som han k\u00f8bte i 2006. (Foto:\u00a0Christine N\u00f8rgaard - DR Nordjylland) Efter 50 \u00e5rs tjeneste i b\u00e5de det amerikanske og i det norske forsvar er der lavet mange reparationer undervejs. (Foto:\u00a0Christine N\u00f8rgaard - DR Nordjylland) Dele af s\u00e6derne er for eksempel udskiftet. Jeepen b\u00f8r dog stadig betragtes som en veteranbil, mener han. (Foto:\u00a0Christine N\u00f8rgaard - DR Nordjylland) F\u00f8rerhuset set indefra i Tommy Flauensgaards Ford Conversion Van fra 1979. (Foto:\u00a0Thor Malthe Andersen - DR Sj\u00e6lland) Ogs\u00e5 bagi har han fors\u00f8gt at holde p\u00e5 bilens originale former. (Foto:\u00a0Thor Malthe Andersen - DR Sj\u00e6lland) Det er dog sv\u00e6rt pr\u00e6cist at vide, hvordan bilen har set ud i 1979. Da han overtog den, var det originale udst\u00f8dningsr\u00f8r v\u00e6k. Derfor kunne han ikke selv se, hvordan det havde set ud, da han selv skulle finde et, der passede til. (Foto:\u00a0Thor Malthe Andersen - DR Sj\u00e6lland) Ogs\u00e5 andre har biler i garagen. De er ligeledes bekymrede for Motorstyrelsens kontroller, fort\u00e6ller Tommy Flauensgaard. (Foto:\u00a0Thor Malthe Andersen - DR Sj\u00e6lland) F\u00f8rerhuset set indefra i Tommy Flauensgaards Ford Conversion Van fra 1979. (Foto:\u00a0Thor Malthe Andersen - DR Sj\u00e6lland) Ogs\u00e5 bagi har han fors\u00f8gt at holde p\u00e5 bilens originale former. (Foto:\u00a0Thor Malthe Andersen - DR Sj\u00e6lland) Det er dog sv\u00e6rt pr\u00e6cist at vide, hvordan bilen har set ud i 1979. Da han overtog den, var det originale udst\u00f8dningsr\u00f8r v\u00e6k. Derfor kunne han ikke selv se, hvordan det havde set ud, da han selv skulle finde et, der passede til. (Foto:\u00a0Thor Malthe Andersen - DR Sj\u00e6lland) Ogs\u00e5 andre har biler i garagen. De er ligeledes bekymrede for Motorstyrelsens kontroller, fort\u00e6ller Tommy Flauensgaard. (Foto:\u00a0Thor Malthe Andersen - DR Sj\u00e6lland)"}
{"id": 47, "text": "- Det er bedre, lyder det fra 83-\u00e5rige Irene Kristiansen fra den lille by Fjels\u00f8 n\u00e6r Aalestrup i Himmerland. F\u00f8r skulle hun selv huske at tage sin medicin morgen, middag og aften. Nu hj\u00e6lper en pillerobot med at holde styr p\u00e5 det hele. Pillerobotten st\u00e5r p\u00e5 hendes k\u00f8kkenbord og ligner til forveksling en kaffemaskine. Robotten er fyldt med de piller, som Irene Kristiansen skal tage i l\u00f8bet af to uger, og den s\u00f8rger selv for at dosere pillerne i en kop, s\u00e5 det passer til hvert enkelt tidspunkt p\u00e5 dagen. Hvis hun ikke husker at tage sine piller ved middagstid for eksempel, minder den hende om det. Hvis der g\u00e5r alt for l\u00e6nge, s\u00f8rger robotten endda for, at Irene Kristiansen bliver ringet op, inden der i sidste ende bliver sendt bud efter hjemmeplejen. - Det er trygt, for den siger til, hvis jeg glemmer det, fort\u00e6ller hun. Teknologien i Irene Kristiansens k\u00f8kken hedder Medimi Smart og er en del af en intelligent l\u00f8sning til h\u00e5ndtering af medicin, som indtil videre er blevet testet i kommunerne i Aalborg, Hj\u00f8rring og Vesthimmerland. Den v\u00e6sentligste \u00e5rsag til at teste teknologien af er at fors\u00f8ge at undg\u00e5, at der sker menneskelige fejl, n\u00e5r de \u00e6ldre skal have deres medicin i eget hjem. - Det kan v\u00e6re medicin, der bliver givet forkert eller medicin, som slet ikke bliver givet, fort\u00e6ller Heidi Madsen, der er medlem af styregruppen for projektet og kontorchef for sundhedsteknologi i Hj\u00f8rring Kommune. - Vi kan se, at det er en de helt store udfordringer p\u00e5 sundhedsomr\u00e5det, siger hun. Robotten leverer en t\u00e6t p\u00e5 hundrede procent n\u00f8jagtig h\u00e5ndetering af medicin, og s\u00e5 skal den p\u00e5 l\u00e6ngere sigt g\u00f8re det b\u00e5de billigere for kommunen at betjene de \u00e6ldre borgere og samtidig give de \u00e6ldre mere frihed. F\u00f8rhen skulle der sidde en social-og sundhedsassistent hjemme ved Irene Kristiansen hver fjortende dag og s\u00f8rge for at fordele pillerne fra b\u00f8tter og glas til en beholder. I dag er hun stadig i kontakt med hjemmeplejen, men nu s\u00f8rger robotten for, at alt g\u00e5r rigtigt til. Hvis Irene Kristiansen skal ud af huset eller i sommerhus for eksempel og er v\u00e6k i l\u00e6ngere tid, s\u00e5 kan robotten tilmed s\u00f8rge for at give hende en dosering med, der passer til det. - S\u00e5 kan man tage pillerne ud og tage dem med, siger hun. Indtil videre er teknologien blevet testet hos fem borgere i Vesthimmerlands Kommune og det med gode resultater. Der har dog ogs\u00e5 v\u00e6re et l\u00e6ngere indk\u00f8ringsforl\u00f8b, hvor man har skullet tilpasse den nye teknologi, og det er heller ikke alle borgere, som l\u00f8sningen vil v\u00e6re relevant for, vurderer Per Elb, afdelingschef for Pleje og Seniorservice i Vesthimmerlands Kommune. - Den afl\u00f8ser ikke medicinh\u00e5ndteringen hos alle borgere. Man skal v\u00e6re meget skarp p\u00e5 m\u00e5lgruppen og v\u00e6re sikre p\u00e5, at borgeren ogs\u00e5 er i stand til at f\u00e5 udbytte af den her teknologi, siger han. Robotteknologien er ikke udtryk for en spare\u00f8velse, understreger Per Elb. Derimod er det h\u00e5bet, at teknologien p\u00e5 et tidspunkt kan v\u00e6re med til at frigive personalet til andre opgaver hos de \u00e6ldre. - Det er en nem p\u00e5 m\u00e5de at flytte ressourcen derhen, hvor behovet er st\u00f8rst, siger han. I det lille hus i Fjels\u00f8 er Irene Kristiansen da heller ikke bekymret for, at der bliver sparet p\u00e5 hende. Hun er kun glad, hvis det betyder, at kommunens personale kan f\u00e5 bedre tid til at passe nogle af de andre borgere, der har brug for det. - Der er mange andre, der skal have hj\u00e6lp end mig, siger hun. Nu skal resten af de ni nordjyske kommer beslutte sig for, om de ogs\u00e5 \u00f8nsker at indg\u00e5 i projektet.", "annotations": [{"label": 2, "user": 1}], "meta": {}, "annotation_approver": null, "hash_id": -2818534326021052832, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/virker-lige-saa-let-som-en-kaffemaskine-pillerobot-giver-83-aarige"], "section": "Nordjylland", "author": "Klaus Videb\u00e6k Marie-Ane Buus Simonsen", "date": ["2020-01-28 19:03"], "title": ["Virker lige s\u00e5 let som en kaffemaskine: Pillerobot giver 83-\u00e5rige Irene den korrekte medicin hver dag"], "title_summary": ["I tre kommuner har de gode erfaringer med en ny pillerobot til de \u00e6ldre."], "image_caption": "Irene Kristiansen er meget tilfreds med den pillerobot, hun nu har f\u00e5et i sit hjem. Den er nem at betjene og hj\u00e6lper hende med at f\u00e5 sin medicin."}
{"id": 48, "text": "P\u00e5 s\u00f8ndag kan Noah fejre sin 16-\u00e5rs f\u00f8dselsdag. Det g\u00f8r han sammen med sine plejefor\u00e6ldre Nina og Karsten, som han har boet hos, siden han var otte m\u00e5neder gammel. Siden han blev tvangsfjernet fra sin biologiske mor. Lidt uden for Br\u00f8nderslev lever han et normalt ungdomsliv. Han g\u00e5r i skole, er sammen med vennerne og bruger sin fritid p\u00e5 motorsport. Men alt for ofte bliver hans liv, og alt det han normalt g\u00f8r, sat p\u00e5 pause. Han forsvinder ind i sig selv og bliver en slags dukke, der godt nok ligner et menneske og opf\u00f8rer sig som et menneske, men g\u00e5r rundt for sig selv. N\u00e5r folk sp\u00f8rger ham om noget, siger han bare ja, uden at forholde sig til hvad de siger. Og han har sv\u00e6rt ved at sove om natten. Nogle gange flere dage ad gangen. - Jeg har mareridt og dr\u00f8mmer, at der kommer en bil, og at fire, fem m\u00e5ske seks m\u00e6nd tropper op ved min d\u00f8r og siger, at jeg skal med. Efterh\u00e5nden som Noah har pr\u00f8vet det flere gange, er han er blevet bedre til at tackle det. Men utrygheden sidder i ham hver gang. Det, der udl\u00f8ser den, er en stor bunke papir, som han ikke har lyst til at l\u00e6se, men som han er n\u00f8dt til at forholde sig til. I bunken ligger kommunens sagsakter, og de skal kigges igennem hver gang, der skal tages stilling til, om han skal have samv\u00e6r med sin mor.* Allerhelst ville hans mor gerne have ham hjem. Men Noah ved, at det ikke g\u00e5r. - Selvom jeg elsker min mor virkelig h\u00f8jt, s\u00e5 ville det ikke kunne fungere, siger han. Fordi Vestre Landsret tilbage i 2012 slog fast, at han skulle anbringes permanent, ved han, at han ikke skal flytte hjem igen. Men tvivlen nager ham alligevel. - Jeg ved godt, at jeg ikke bliver flyttet. Jeg bor her, indtil jeg er 18 \u00e5r, og det bliver der ikke lavet om p\u00e5. Men s\u00e5 kommer f\u00f8lelsen af, hvad nu hvis\u2026 N\u00e5r b\u00f8rn og unge som Noah gang p\u00e5 gang m\u00e5 forholde sig til ankesager fra deres biologiske for\u00e6ldre, skyldes det ikke alene, at for\u00e6ldre, der har f\u00e5et fjernet deres barn, vil g\u00f8re, hvad de kan for at f\u00e5 det hjem igen. Det kan ogs\u00e5 skyldes, at for\u00e6ldrenes advokater er sikret en indtjening p\u00e5 at k\u00f8re sagerne. I sager om tvangsfjernelse har for\u00e6ldrene fri proces, og det betyder, at kommunerne er forpligtet til at betale for advokaternes arbejde, n\u00e5r sagerne tages op igen. Det er dog problematisk, fort\u00e6ller flere kommuner i to nye rapporter fra Ankestyrelsen, hvor man blandt andet har unders\u00f8gt, hvorfor antallet af klagesager stiger. Kommunerne oplever, at ikke alle klagesager er i for\u00e6ldrenes interesse, men i stedet kommer p\u00e5 advokaternes initiativ. I Plejefamiliernes Landsforening har formand Thomas Vorre samme fornemmelse. Han mener ikke, at for\u00e6ldrene kan klandres for at ville have genoptaget en sag. Men n\u00e5r advokaterne f\u00f8rer an, er det noget andet. - Hvis vi skal pege p\u00e5 skurkene, s\u00e5 er det alts\u00e5 i sidste ende dem, der tjener penge p\u00e5 det her, og det er advokaterne. Der skal v\u00e6re en eller anden form for styring p\u00e5 det her, for ellers bliver det det vilde vesten, siger han. I \u00f8jeblikket ser Noah ikke sin biologiske mor. Han har brug for fred og ro, fort\u00e6ller han. Sidst han s\u00e5 hende, var det samv\u00e6r i halvanden time med to overv\u00e5gere, og bagefter havde han sv\u00e6rt ved at samle sig igen. - Jeg var lukket ned i tre uger, hvor jeg ikke kunne v\u00e6re mig selv, siger han. I de perioder hj\u00e6lper det ham at s\u00e6tte sig bag rattet i sin crosskart \u2013 et k\u00f8ret\u00f8j, der er en blanding mellem en motocrosscykel og en rallybil. - D\u00e9r er det eneste, der t\u00e6ller, at jeg skal have gassen i bunden og s\u00e5 fremad, siger Noah. I v\u00e6rkstedet hos plejefamilien hj\u00e6lper hans plejefar Karsten ham med at holde k\u00f8ret\u00f8jet ved lige. Karsten har set, hvordan det p\u00e5virker Noah, n\u00e5r hans sag tages op igen og igen. - Man kan se p\u00e5 Noah, at det ikke er sk\u00f8nt, at han skal igennem den trummerum hver eneste gang. Det var sk\u00f8nnere, hvis der faldt ro p\u00e5, og vi kunne have et ordentligt samarbejde om ham. Familien har i alt tre plejeb\u00f8rn. N\u00e5r Noah fortsat er tvangsanbragt begrundes det med, at han har f\u00e5et en meget t\u00e6t tilknytning til sin plejefamilie. Uanset hvad begrundelsen er, er det dog et v\u00e6sentligt problem, at sagerne kan tages op gentagne gange, mener plejefor\u00e6ldrene. - Det m\u00e5 v\u00e6re megah\u00e5rdt for b\u00f8rnene igen og igen at skulle have taget sagen op, siger Noahs plejemor Nina. - Jeg synes, advokaterne burde r\u00e5de dem (de biologiske for\u00e6ldre, red.) til at sige, at der skal v\u00e6re sket noget nyt, f\u00f8r du kan tage den her sag op igen. Ellers vil udfaldet ofte v\u00e6re det samme, siger hun. Det er ikke, fordi der skal g\u00f8res indhug i de biologiske for\u00e6ldres retssikkerhed, understreger Karsten. Men man er n\u00f8dt til at stramme reglerne for, hvor mange gange en sag kan tages op igen fra for\u00e6ldrenes side, mener han. Hvis det derimod var Noah selv, der \u00f8nskede at f\u00e5 gjort noget, var sagen en anden. - Hvis Noah g\u00f8r krav p\u00e5, at han gerne vil hjem, eller at der er et eller andet, s\u00e5 skal han jo h\u00f8res. Han har sin egen advokat. Han beh\u00f8ver ikke engang komme til os, siger Karsten. Ogs\u00e5 Noah \u00f8nsker, at der bliver lavet en begr\u00e6nsning. - Hvor mange chancer skal man egentlig have?, sp\u00f8rger han. Familieretsadvokat og medlem af Advokatr\u00e5det med speciale i tvangsanbringelser Karen Wung Zung har set Ankestyrelsens rapporter. Hun er ked af det billede, der bliver tegnet af advokaternes rolle. - Jeg bliver rigtig \u00e6rgerlig over at l\u00e6se det, men jeg h\u00e5ber da ikke, at det er tilf\u00e6ldet, og jeg kan kun tage afstand fra det, hvis der er nogen, der sidder og spekulerer i at skulle k\u00f8re de her sager helt ud for selv at have sager i hus og ikke for at varetage klienternes interesser, siger hun. Derimod mener hun, at advokaterne b\u00f8r v\u00e6re med til at r\u00e5dgive om, hvordan det kan p\u00e5virke relationen til b\u00f8rnene p\u00e5 l\u00e6ngere sigt, hvis man ofte klager over afg\u00f8relser. - Vi er ikke psykologer, der kan sige, hvad det vil g\u00f8re ved b\u00f8rnene. Vi kan kun vejlede og sige, at det ogs\u00e5 skal v\u00e6re et hensyn, fordi det m\u00e5ske kan g\u00f8re det sv\u00e6rere for for\u00e6ldrene p\u00e5 et senere tidspunkt at se deres b\u00f8rn, siger Karen Wung Zung. P\u00e5 Christiansborg erkender social- og indenrigsminister Astrid Krag (S), at der er ting p\u00e5 omr\u00e5det, der ikke fungerer, som de burde. Derfor er der med afs\u00e6t i en politisk aftale en lov\u00e6ndring p\u00e5 vej, der skal begr\u00e6nse for\u00e6ldremyndighedsindehavernes - her de biologiske for\u00e6ldres - mulighed for at f\u00e5 behandlet sagerne igen, hvis det skaber for stor utryghed. - Nu laver vi en lov\u00e6ndring, som g\u00f8r, at vi kan beskytte barnet lidt bedre, siger hun. Hun vil ikke skyde direkte p\u00e5 for\u00e6ldrenes advokater, men sl\u00e5r fast, at det er barnets stemme, der skal veje tungest. - Vi har at g\u00f8re med nogle meget udsatte b\u00f8rn, der har brug for en meget tryg hverdag. I de situationer, hvor der ikke er sket noget nyt i forhold til det, der har v\u00e6ret \u00e5rsag til, at barnet er blevet fjernet, skylder vi barnet ro og stabilitet. N\u00e5r Noah fylder 16 \u00e5r p\u00e5 s\u00f8ndag, er der kun to \u00e5r til, han bliver myndig, og han selv kan bestemme, hvor han vil bo og leve og med hvem. N\u00e5r han alligevel har valgt at st\u00e5 frem med sin historie, g\u00f8r han det, fordi han ved, at der er andre, der har det p\u00e5 samme m\u00e5de som ham. - Det er ikke kun mig, der sidder med det her problem, siger han.", "annotations": [{"label": 2, "user": 1}], "meta": {}, "annotation_approver": null, "hash_id": 7053309465531327107, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/noah-er-anbragt-og-vil-bare-gerne-have-fred-og-ro-men-hans-sag-tages"], "section": "Nordjylland", "author": "Simon Brix Frederiksen Marie-Ane Buus Simonsen Klaus Videb\u00e6k", "date": ["2020-02-01 11:05", "2020-02-04 16:46"], "title": ["Noah er anbragt og vil bare gerne have fred og ro, men hans sag tages op igen og igen"], "title_summary": ["Det kan rippe op i gamle s\u00e5r, n\u00e5r man gentagne gange kan klage over tvangsanbringelser."], "image_caption": "Noah blev tvangsfjernet, da han var otte m\u00e5neder gammel, men hans sag er blevet anket adskillige gange, og han m\u00e5 hele tiden forholde sig til den. (Foto:\u00a0Morten Lerkenfeldt S\u00f8rensen - DR Nyheder) Noahs sag udg\u00f8r en stor og solid bunke p\u00e5 bordet hos plejefamilien. (Foto:\u00a0Morten Lerkenfeldt S\u00f8rensen - DR Nyheder)"}
{"id": 49, "text": "Politi og beredskab har sidst p\u00e5 formiddagen v\u00e6ret talst\u00e6rkt til stede ved en fabrik i T\u00e5rs n\u00e6r Hj\u00f8rring, efter at der blev opdaget dampe fra et rum med kemikalier. P\u00e5 den baggrund blev 63 medarbejdere evakueret fra fabrikken, mens omr\u00e5det blev sp\u00e6rret af. Der blev desuden meldt om eksplosionsfare, men det er alligevel ikke en risiko. Ingen medarbejdere er kommet noget til, lyder det fra politiet. - De er tilset af en l\u00e6ge, og ingen af dem er kommet til skade, oplyser vagtchef Per J\u00f8rgensen i en pressemeddelelse fra Nordjyllands Politi. Lige nu er kemikaliedykkere fra Nordjyllands Beredskab ved at unders\u00f8ge, hvilke kemikalier der er tale om, mens politiet igen har forladt stedet. Beboere og andre i omr\u00e5det har ikke grund til at f\u00f8le sig utrygge og kan igen f\u00e6rdes frit i omr\u00e5det.", "annotations": [{"label": 2, "user": 1}], "meta": {}, "annotation_approver": null, "hash_id": -7376049397453247553, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/63-medarbejdere-evakueret-paa-grund-af-kemikaliedampe-fra-fabrik"], "section": "Nordjylland", "author": "Klaus Videb\u00e6k Magnus Munk Kristiansen", "date": ["2020-01-29 12:18"], "title": ["63 medarbejdere evakueret p\u00e5 grund af kemikaliedampe fra fabrik"], "title_summary": ["Omr\u00e5det har v\u00e6ret sp\u00e6rret af, men ingen er kommet noget til, oplyser politiet."], "image_caption": "B\u00e5de politi og beredskab rykkede kort f\u00f8r middag ud til en fabrik i T\u00e5rs. (Foto:\u00a0Magnus Munk Kristiansen - DR Nordjylland)"}
{"id": 50, "text": "Regeringens udspil til fordeling af penge mellem landets kommuner har gjort Hj\u00f8rrings socialdemokratiske borgmester Arne Boelt (S) s\u00e5 vred og skuffet, at han nu s\u00e6tter sin stilling ind p\u00e5 at f\u00e5 udspillet \u00e6ndret. If\u00f8lge regeringens beregninger vil Hj\u00f8rring Kommune gennem udligningsordningen modtage 15 millioner kroner om \u00e5ret. Kommunens egne beregninger viser, at udspillet vil betyde, at Hj\u00f8rring Kommune taber et lignende bel\u00f8b. Arne Boelt er dybt frustreret over ikke at kunne gennemskue tallene i det udspil regeringen har lagt frem, og som netop nu er til forhandling med partierne i Folketinget. - Jeg stopper efter n\u00e6ste valg, hvis ikke vi f\u00e5r noget mere gennemsigtighed. Det her er under lavm\u00e5let, det er jeg bare n\u00f8dt til at sige. Vi kan ikke f\u00f8lge med i tallene, og s\u00e5 har jeg p\u00e5 fornemmelsen, at nogle borgmestre er vigtigere end andre, siger Arne Boelt, der mener, at l\u00f8sningen er enkel: - Hvis ikke vi f\u00e5r de penge, vi skal bruge p\u00e5 f\u00f8rtidspensionister og nu senest ogs\u00e5 minimumsnormeringer i daginstitutionerne - ja, s\u00e5 skal jeg ikke l\u00e6ngere ud at forklare, at dem ovre p\u00e5 Christiansborg har en anden regnetabel, end jeg har. Hj\u00f8rring-borgmesteren mener, at kommuner i hovedstadsomr\u00e5det bliver favoriseret i udspillet. - Man lover jo ellers, at kommunerne kan levere en nogenlunde ens service over hele landet. Men det kan man bare ikke. Det kan man ikke blive ved med at bilde folk ind. Nogen m\u00e5 tage konsekvensen - og det er s\u00e5 nok mig, siger Arne Boelt. Arne Boelts borgmester- og partikollega i nabokommunen Frederikshavn, Birgit S. Hansen, opfordrer Arne Boelt til at blive og k\u00e6mpe videre. For der er rigtig meget at k\u00e6mpe for. Birgit Hansen kan se flere gode takter i forslaget til en udligningsreform, men understreger at der er plads til forbedringer for at sikre bedre service i Frederikshavn, Hj\u00f8rring og andre fattige kommuner. - Vi bliver n\u00f8dt til at k\u00e6mpe videre og p\u00e5pege vores vilk\u00e5r. S\u00e5 m\u00e5 vi h\u00e5be, at nogen h\u00f8rer efter i de kommende forhandlinger. S\u00e5 bliv og k\u00e6mp sammen med os, lyder r\u00e5det fra Birgit S. Hansen. Hendes kommune, Frederikshavn, vil i det nye udspil if\u00f8lge regeringens beregninger modtage 50 millioner kroner om \u00e5ret fra de rigere kommuner. Mogens Christen Gade, der er venstre-borgmester i Jammerbugt forst\u00e5r til fulde Arne Boelts frustrationer. - Vi er alle sammen frustrerede over regeringens opl\u00e6g. Det matcher slet ikke det behov, der er for at skabe udligning i Danmark. Omvendt skal man ikke true med at g\u00e5, men true med at blive, s\u00e5 man kan f\u00e5 en retf\u00e6rdig udligning fremover. Bjarne Laustsen, medlem af Folketinget for Socialdemokraterne og valgt i Nordjylland, konstaterer med et smil, at Arne Boelt aldrig har lidt i stilhed og kr\u00f8bet langs panelerne. - Et eller andet sted forst\u00e5r jeg dog godt hans frustrationer, for Hj\u00f8rring og mange andre kommuner har virkeligt sv\u00e6re vilk\u00e5r at drive kommuner under. Man vil gerne have nogenlunde det samme bel\u00f8b at drive skoler, daginstitutioner og \u00e6ldrecentre for, som man har andre steder i landet - men det er op ad bakke. Bjarne Laustsen opfordrer imidlertid Arne Boelt til at freml\u00e6gge sine egne beregninger og forslag frem for \"at g\u00e5 i hundene\". - Der bliver lyttet og det er jo alts\u00e5 kun et udspil. Hvis man ikke mener, kriterierne er gode nok, s\u00e5 m\u00e5 vi justere p\u00e5 dem. Hverken statsminister Mette Frederiksen (S) eller social- og indenrigsminister Astrid Krag (S) \u00f8nsker at udtale sig. De henviser begge til partiets finansordf\u00f8rer, Christian Rabjerg Madsen. If\u00f8lge Christian Rabjerg Madsen g\u00f8r det indtryk, n\u00e5r Arne Boelt og andre borgmestre ikke er tilfredse med det udspil, regeringen har lagt frem. - Men jeg bliver ogs\u00e5 n\u00f8dt til at sige, at vi med reformen f\u00e5r flyttet ganske mange millioner ud til de kommuner, hvor der er lidt l\u00e6ngere mellem husene. Vi beder s\u00e5 nogle kommuner s\u00e6rligt omkring K\u00f8benhavn og Aarhus om at betale mere, s\u00e5 jeg synes, at retningen i reformen er rigtig og sikrer et Danmark, der h\u00e6nger bedre sammen, siger han og tilf\u00f8jer: - Men jeg tror ogs\u00e5, man skal v\u00e6re \u00e6rlig og sige, at den her reform ikke kan g\u00f8re det alene. Reformen g\u00f8r noget for at skabe en bedre balance, men den fjerner ikke alle problemer fra jordens overflade.", "annotations": [{"label": 2, "user": 1}], "meta": {}, "annotation_approver": null, "hash_id": -3822863189935180774, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/s-borgmester-truer-med-stoppe-hvis-ikke-fattige-kommuner-faar-flere"], "section": "Nordjylland", "author": "S\u00f8ren K Nielsen", "date": ["2020-02-13 09:41", "2020-02-13 13:53"], "title": ["S-borgmester truer med at stoppe, hvis ikke fattige kommuner f\u00e5r flere penge"], "title_summary": ["Hj\u00f8rrings borgmester, Arne Boelt (S), er utilfreds med regeringens udligningsudspil."], "image_caption": "Arne Boelt stopper som borgmester, hvis regeringens udspil til udligningsreform bliver vedtaget. (Foto:\u00a0christine N\u00f8rgaard \u00a9\u00a0DR N\u00f3rdjylland) Finansordf\u00f8rer Christian Rabjerg Madsen (S), siger at udligningsreformen ikke fjerner alle problemer fra jordens overflade."}
{"id": 51, "text": "De danske fiskere er i opr\u00f8r over, at fiskeriministeren vil overv\u00e5ge fiskeriet i Kattegat med kameraer for at kontrollere, at fiskerne ikke snyder og smider sm\u00e5 fisk ud i havet igen. Op mod 40 fiskekuttere sejlede derfor tidligt i morges gennem Limfjorden til Aalborg som en synlig protest. Her deltager fiskerne i et medlemsm\u00f8de arrangeret af Danmarks Fiskeriforening om sagen. - Vi er st\u00e6rkt imod, at vi som de eneste i EU skal videooverv\u00e5ges, siger Strandbyfiskernes formand Claus Hj\u00f8rne Pedersen. Fiskekutterne kom sejlende fra Kattegat, Vestkysten, Langelang og Bornholm. Fiskeriminister Mogens Jensen (S) deltager i m\u00f8det og vil forsvare kameraoverv\u00e5gningen. Han mener ikke, fiskerne har grund til bekymring. - Overv\u00e5gningen er ikke udtryk for en speciel mistro til fiskerne. Det handler om, hvordan vi mest effektivt kan lave den kontrol, der skal v\u00e6re. En kontrol, der sikrer, at vi fortsat har mulighed for at fiske torsk i Kattegat, siger han. Regeringen har besluttet at indf\u00f8re elektronisk dokumentation af bundtrawlfiskeriet i Kattegat. Den nye kontrol skal - if\u00f8lge regeringen - beskytte havet, fiskebestandene og lovlydige fiskere mod overfiskeri. Der har i Kattegat i flere \u00e5r v\u00e6ret en s\u00e6rlig udfordring med torskebestanden, og kameraoverv\u00e5gningen skal bidrage til at f\u00e5 bestanden p\u00e5 fode igen. Billederne skal give fiskerne mulighed for at dokumentere, at de tager alle fisk med i havn og ikke smider de mindst profitable fisk tilbage i havet, hvor de g\u00e5r til spilde. Omvendt f\u00e5r myndighederne mulighed for at dokumentere over for EU, at de danske fiskere overholder landingsforpligtelserne. Men fiskerne er i forvejen underlagt mange regler og kan kontrolleres p\u00e5 mange andre m\u00e5der, p\u00e5peger Strandbyfiskernes formand Claus Hj\u00f8rne Pedersen. - Vi kontrolleres for eksempel af satellitter og af fiskerikontrollen, som kan dukke op p\u00e5 land og til vands. Jeg kan finde fem-seks kontrolforanstaltninger i alt. Der er ikke behov for flere. Claus Hj\u00f8rne Pedersen bakkes op af fisker Thomas Christiansen fra L\u00e6s\u00f8. Han er en af initiativtagerne til protestsejladsen. - Der er ikke nogen mennesker, der fortjener at blive overv\u00e5get p\u00e5 deres arbejde af kameraer hele tiden. Det vil vi heller ikke. Man kan blive syg af det - f\u00e5 d\u00e5rlige nerver og stress. Det er ikke sundt at blive overv\u00e5get. Fiskerne vil p\u00e5 dagens m\u00f8de fors\u00f8ge at overbevise fiskeriminister Mogens Jensen om, at de ikke kan leve med kameraoverv\u00e5gningen. Men ministeren har ikke i sinde at f\u00f8lge opfordringen. - Kameraer ombord p\u00e5 fiskefart\u00f8jerne er fremtidens l\u00f8sning i hele EU. Vi g\u00e5r forrest, men det bliver en teknik, der vil blive taget i brug. Det er en omkostningseffektiv og grundig m\u00e5de at kontrollere landingsforpligtelsen p\u00e5, siger Mogens Jensen.", "annotations": [{"label": 2, "user": 1}], "meta": {}, "annotation_approver": null, "hash_id": 6782010683080735397, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/frustrerede-fiskere-i-protestsejlads-drop-kameraovervaagning-af-vores"], "section": "Nordjylland", "author": "S\u00f8ren K Nielsen Christine N\u00f8rgaard", "date": ["2020-01-31 10:14", "2020-01-31 11:24"], "title": ["Frustrerede fiskere i protestsejlads: Drop kameraoverv\u00e5gning af vores kuttere!"], "title_summary": ["Danmark bliver det f\u00f8rste land i EU, der kamera-kontrollerer fiskernes arbejde."], "image_caption": "Fiskekutterne sejlede i samlet flok fra Hals ind til Aalborg for at deltage i m\u00f8det. (Foto:\u00a0Foto: Christine N\u00f8rgaard) Fiskekutterne fyldte godt i Limfjorden, viser gps-billeder. (Foto:\u00a0Foto: Christine N\u00f8rgaard) 'Videooverv\u00e5gning - nej tak' st\u00e5r der p\u00e5 banneret. (Foto:\u00a0Foto: Christine N\u00f8rgaard) Beskeden til fiskeriministeren er klar: Drop kravet om videooverv\u00e5gning. (Foto:\u00a0Foto: Christine N\u00f8rgaard) Fiskerne forlanger kamera-overv\u00e5gningen sl\u00f8jfet. Men ministeren st\u00e5r fast. (Foto:\u00a0Foto: Christine N\u00f8rgaard) Fiskere kom s\u00e5 langt fra som Bornholm, Als, Langeland - og her en kutter fra Nyk\u00f8bing Sj\u00e6lland. (Foto:\u00a0Foto: Christine N\u00f8rgaard) Fiskerne frygter, at kameraoverv\u00e5gningen breder sig fra Kattegat til hele landet. (Foto:\u00a0Foto: Christine N\u00f8rgaard) Formanden for Danmarks Fiskeriforening, Svend Erik Andersen, tog imod de protesterende fiskere. (Foto:\u00a0Foto: Christine N\u00f8rgaard) Fiskekutterne sejlede i samlet flok fra Hals ind til Aalborg for at deltage i m\u00f8det. (Foto:\u00a0Foto: Christine N\u00f8rgaard) Fiskekutterne fyldte godt i Limfjorden, viser gps-billeder. (Foto:\u00a0Foto: Christine N\u00f8rgaard) 'Videooverv\u00e5gning - nej tak' st\u00e5r der p\u00e5 banneret. (Foto:\u00a0Foto: Christine N\u00f8rgaard) Beskeden til fiskeriministeren er klar: Drop kravet om videooverv\u00e5gning. (Foto:\u00a0Foto: Christine N\u00f8rgaard) Fiskerne forlanger kamera-overv\u00e5gningen sl\u00f8jfet. Men ministeren st\u00e5r fast. (Foto:\u00a0Foto: Christine N\u00f8rgaard) Fiskere kom s\u00e5 langt fra som Bornholm, Als, Langeland - og her en kutter fra Nyk\u00f8bing Sj\u00e6lland. (Foto:\u00a0Foto: Christine N\u00f8rgaard) Fiskerne frygter, at kameraoverv\u00e5gningen breder sig fra Kattegat til hele landet. (Foto:\u00a0Foto: Christine N\u00f8rgaard) Formanden for Danmarks Fiskeriforening, Svend Erik Andersen, tog imod de protesterende fiskere. (Foto:\u00a0Foto: Christine N\u00f8rgaard)"}
{"id": 52, "text": "Danske fiskere smider i st\u00f8rre omfang de mindste torsk tilbage i havet, selvom det er i strid med EU's regler. For fiskene overlever nemlig ikke turen tilbage i havet. Forskning fra DTU Aqua viser, at fiskerne i 2016 smed 10 kilo sm\u00e5 torsk tilbage i havet for hver 100 kilo, de hev indenbords. Det tal var i 2018 steget til 12 kilo. Det viser et nyt dataudtr\u00e6k, som DTU Aqua har lavet for DR Nyheder. Fiskerne tjener nemlig ikke s\u00e5 mange penge p\u00e5 sm\u00e5 torsk som de store torsk, s\u00e5 derfor er det billigere for fiskerne at smide de sm\u00e5 fisk over bord igen. Udsmidet kan presse bestandene, siger cheffiskerikonsulent i DTU Aqua J\u00f8rgen Dalskov. - Hvis du kun lander fisk over m\u00e5let, og man udnytter kvoten fuldt ud, men stadig smider fisk under mindstem\u00e5let ud, s\u00e5 har man en st\u00f8rre d\u00f8delighed p\u00e5 bestanden, end man har anbefalet S\u00e5 vil bestandene over tid blive mindre og mindre. Det har man set for visse bestande. Men for flere af bestandene er kvoten ikke udnyttet fuldt ud, og s\u00e5 er det ikke et problem. Fiskerne afviser dog, at udsmid af sm\u00e5 fisk er s\u00e5 alvorligt, og at det g\u00e5r ud over bestandene. Blandt andre Verner M\u00f8ller fra Hvide Sande. - Der foreg\u00e5r langt mindre udsmid i dag sammenlignet med tidligere. Der er tale om s\u00e5 lidt, at det ikke g\u00e5r ud over bestandene. Udsmidet bliver til f\u00f8de for krabber, der igen spises af torskene - s\u00e5 det h\u00e6nger sammen i f\u00f8dek\u00e6den, p\u00e5peger Verner M\u00f8ller. Men cheffiskerikonsulent i DTU Aqua J\u00f8rgen Dalskov fastholder, at problemet er alvorligt. - Selvf\u00f8lgelig er der nogle, der bliver spist af krabber. Men fanger man mere end forudsat, der skulle fanges, s\u00e5 er det et problem for bestandene. Der er en lang r\u00e6kke internationale aftaler om, at man skal udnytte fiskebestandene p\u00e5 en b\u00e6redygtig m\u00e5de. De fisk, der ryger tilbage i havet, bliver nemlig ikke registreret og t\u00e6ller derfor ikke med i fiskernes kvote. For fiskerne er der d\u00e5rlig \u00f8konomi i at bringe de sm\u00e5 fisk i land. De har m\u00e5ske betalt mere for kvoten, end de kan s\u00e6lge fiskene til. - Rent \u00f8konomisk h\u00e6nger det slet ikke sammen, og s\u00e5 har du en masse ekstra arbejde med det. S\u00e5 du kan ikke forklare en fisker, at det er en skidesmart ide at tage det med i land og betale penge for at komme af med det. Der er ingen almindelige mennesker, der vil drive forretning p\u00e5 den m\u00e5de, siger fisker Verner M\u00f8ller. Fiskerne fanger stadigt f\u00e6rre torsk - fra 25.673 tons i 2016 til 17.765 tons i 2018 - s\u00e5 m\u00e6ngdem\u00e6ssigt smides der f\u00e6rre tons torsk tilbage i havet - ogs\u00e5 selvom udsmidsprocenten er steget. - M\u00e6ngderne bliver reduceret voldsomt for hvert \u00e5r, der g\u00e5r. Det er selvf\u00f8lgelig ikke i orden, at man ikke bringer alle fisk i land. Jeg fokuserer dog mere p\u00e5 udviklingen - og den synes jeg er tilfredsstillende, siger formanden for Danmarks Fiskeriforening, Svend-Erik Andersen. Han afviser ogs\u00e5, at torskebestanden er i fare for at blive overfisket. - Selvom man regner det p\u00e5st\u00e5ede udsmid med, s\u00e5 er der god plads i torskekvoten. Fremadrettet skal fiskerne selvf\u00f8lgelig blive bedre til at registrere al fangst, men det er et komplekst regelv\u00e6rk, og der bliver brugt mange tal, som vi kan tilbagevise, siger Svend-Erik Andersen. - Eksempelvis mener DTU at kunne p\u00e5vise, at vi smider 21 procent af torskefangsten i Kattegat tilbage igen. Men n\u00e5r man kigger p\u00e5 fiskernes tal, s\u00e5 er det kun 1 eller 2 procent. Her skal man v\u00e6re opm\u00e6rksom p\u00e5, at der skal fanges mindst 50 kilo torsk, f\u00f8r fiskerne er forpligtet til at f\u00f8re fangsten i en logbog. Derfor fremg\u00e5r udsmidet ikke af logbogen. Reglerne kr\u00e6ver, at alle fisk - store som sm\u00e5 - skal med i land for at undg\u00e5 ressourcespild. Fiskeristyrelsen f\u00f8rer kontrol med fiskernes udsmid, men udstedte i 2018 kun to b\u00f8der for overtr\u00e6delse af reglerne. Til det siger styrelsens direkt\u00f8r Nanna M\u00f8ller. - Vi kan kun se det sidste tr\u00e6k af fisk. Det er ikke en s\u00e6rlig effektiv kontrol, men den m\u00e5de, vi kan kontrollere p\u00e5. Regeringen vil derfor indf\u00f8re kameraoverv\u00e5gning af torskefiskeriet i Kattegat i l\u00f8bet af i \u00e5r og n\u00e6ste \u00e5r. Kameraoverv\u00e5gning af fiskeriet er den eneste effektive m\u00e5de at kontrollere, om fiskerne tager alle de fisk, de fanger, med i land, som reglerne kr\u00e6ver, Mogens Schou, som er international fiskerir\u00e5dgiver og partner i konsulentfirmaet Aquamind, mener ikke, at der nogen vej uden om at indf\u00f8re kameraoverv\u00e5gning: - Den er afpr\u00f8vet flere steder i verden og ogs\u00e5 i Danmark, og den har vist sig at v\u00e6re uhyre effektiv. Kameraerne viser, hvad der kommer ombord af fisk p\u00e5 fart\u00f8jet. De viser sorteringen af fiskene og viser, om der bliver smidt fisk ud, som ikke m\u00e5 smides ud. Fiskerne k\u00e6mper imidlertid imod med alle midler. Senest har de sat jurister til at unders\u00f8ge, om det er i strid med personoverv\u00e5gningsreglerne. Et fiskerfart\u00f8j er mere end en arbejdsplads, p\u00e5peger Svend-Erik Andersen. - Det er ogs\u00e5 fiskernes andet hjem, n\u00e5r man opholder sig p\u00e5 et fart\u00f8j 200 dage om \u00e5ret.", "annotations": [{"label": 2, "user": 1}], "meta": {}, "annotation_approver": null, "hash_id": 1283159352816385142, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/fiskerne-kritiserer-videoovervaagning-men-smider-en-stadig-stoerre"], "section": "Nordjylland", "author": "S\u00f8ren K Nielsen S\u00f8ren Flytkj\u00e6r", "date": ["2020-02-10 15:10", "2020-02-11 14:10"], "title": ["Fiskerne kritiserer videooverv\u00e5gning - men smider en stadig st\u00f8rre andel torsk ulovligt over bord"], "title_summary": ["For hver 100 kilo fanget torsk, ryger 12 kilo tilbage i havet igen, viser nye tal."], "image_caption": "S\u00e5dan ser det ud, n\u00e5r et overv\u00e5gningskamera filmer sorteringen af fiskene i lastrummet p\u00e5 et skib. Fisker Verner M\u00f8ller fra Hvide Sande mener, at udsmid er s\u00e5 lille, at det ikke har betydning for bestandens ve og vel. Fiskerne fanger f\u00e6rre torsk, og selv om vi regner udsmid med, s\u00e5 overfisker vi ikke bestanden, siger Svend Erik Andersen, formand for Danmarks Fiskeriforening. (Foto:\u00a0Christine N\u00f8rgaard     DR Nordjylland)"}
{"id": 53, "text": "Fire personer og en sommerhusforening er blevet id\u00f8mt b\u00f8der p\u00e5 i alt 425.000 kroner for ulovlig kystsikring ved L\u00f8nstrup Klint i Nordjylland. Sommerhusejerne har v\u00e6ret tiltalt for ulovlig kystsikring i forbindelse med, at der i juni 2016 blev lagt 650 ton granitsten ud p\u00e5 stranden ved L\u00f8nstrup uden tilladelse fra de relevante myndigheder. I december 2017 betalte de et entrepen\u00f8rfirma for at skubbe sand, sten og beton ned ad skr\u00e6nten ved den hjemmelavede kystsikring. De fire d\u00f8mte skal betale mellem 50.000 og 100.000 kroner i b\u00f8de. Sommerhusforeningen skal af med 100.000 kroner. B\u00f8dest\u00f8rrelserne er fuldst\u00e6ndig p\u00e5 linje med, hvad anklagemyndigheden har kr\u00e6vet. De fire personer er to m\u00e6nd p\u00e5 69 \u00e5r, en 66-\u00e5rig kvinde og en 40-\u00e5rig mand. De har alle n\u00e6gtet sig skyldige og har ikke \u00f8nsket at udtale sig under retssagen. Det var Kystdirektoratet, der for to \u00e5r siden meldte sagen til politiet. Omr\u00e5dechef Hans Erik Cutoi-Toft har tidligere sagt, at der formentlig ikke ville v\u00e6re blevet givet tilladelse, hvis sommerhusejerne i omr\u00e5det havde s\u00f8gt om lov til at kystsikre. Gitte Retb\u00f8ll, der formand for Forening for Kystsikring L\u00f8nstrup Sydvest, som omfatter to grundejerforeninger, er ked af dommen. - Det var overhovedet ikke, hvad vi h\u00e5bede eller forventede. Vi har ikke haft noget med sagen at g\u00f8re, men vi forst\u00e5r til fulde de frustrationer, der har f\u00f8rt til den h\u00e5rde kystsikring, siger hun. Gitte Retb\u00f8ll p\u00e5peger, at staten og sommerhusejerne er dybt uenige om tolkningen af reglerne for det omstridte Natura2000-omr\u00e5de: Skal man lade st\u00e5 til, eller m\u00e5 man godt sikre kysten - om n\u00f8dvendigt ogs\u00e5 med h\u00e5rd kystsikring? - Konsekvensen er jo, at sommerhusene falder i havet. Hvad vi hverken er blevet h\u00f8rt eller informeret om, da man indf\u00f8rte fredningen af omr\u00e5det, siger Gitte Retb\u00f8ll. Var personerne blevet frifundet, havde det givet h\u00e5b hos de sommerhusejere, der har anlagt sag mod staten om erstatning p\u00e5 150 millioner kroner for ikke at have gjort tilstr\u00e6kkeligt for at sikre deres sommerhuse mod at styrte i havet. En sag der ogs\u00e5 handler om sommerhusejernes ret til at kystsikre deres ejendomme. - Vi arbejder dog videre, og der er jo stadig den mulighed, at de d\u00f8mte i denne sag anker dommen, siger Gitte Retb\u00f8ll. Formand for Danmarks Naturfredningsforenings afdeling i Hj\u00f8rring J\u00f8rgen J\u00f8rgensen gl\u00e6der sig p\u00e5 naturens vegne over dommen. - Var de blevet frifundet, havde det \u00e5bnet en ladeport for selvt\u00e6gt og overtr\u00e6delser af naturbeskyttelsesloven. B\u00f8dest\u00f8rrelsen afskr\u00e6kker forh\u00e5bentlig ogs\u00e5 andre fra at g\u00f8re noget lignende, siger J\u00f8rgen J\u00f8rgensen. Han p\u00e5peger, at de d\u00f8mte ikke har handlet i affekt, men planlagt den ulovlige kystsikring. - Naturen \u00f8del\u00e6gges p\u00e5 daglig basis i det sm\u00e5, og masser af overtr\u00e6delser kommer aldrig videre. Men her er der tale om en eklatant overtr\u00e6delse, hvor de d\u00f8mte ovenik\u00f8bet har stiftet en forening, der havde til form\u00e5l at h\u00e5ndtere deres bestillinger og betalinger i et fors\u00f8g p\u00e5 at skjule deres identitet, siger han. Det var i sin tid Kystdirektoratet, der anmeldte den ulovlige kystsikring til politiet. Hans Erik Cutoi Toft, som er omr\u00e5deleder i Kystdirektoratet, noterer sig, at der er faldet dom efter anklageskriftet. - Det er en rigtig dom. Det er en af de st\u00f8rste overtr\u00e6delser, jeg har set af Kystbeskyttelsesloven, som kr\u00e6ver tilladelse til kystbeskyttelse. Nu er det statueret, at det har en vis omkostning at kystsikre uden tilladelse, siger han. Hvis dommen kommer til at st\u00e5 ved magt, er det op til Hj\u00f8rring Kommune at afg\u00f8re, hvad der skal ske med selve den ulovlige kystsikring. - De har overtaget myndighedskompetencen og bestemmer, hvad der skal ske herfra, siger Hans Erik Cutoi Toft. Han kan sagtens forst\u00e5 frustrationerne hos de sommerhusejere, der kan se deres sommerhus st\u00e5 i fare for at styrte i havet. - Jeg kan ogs\u00e5 sagtens forst\u00e5, at man vil g\u00f8re alt for at beskytte det. Men det er vigtigt, at det sker inden for lovens rammer, for der er faktisk en mening med, at reglerne er, som de er. Det handler om at beskytte mod havet, men det handler ogs\u00e5 om ikke at g\u00f8re det p\u00e5 en m\u00e5de, der skader andre eksempelvis naboer, siger Hans Erik Cutoi Toft.", "annotations": [{"label": 2, "user": 1}], "meta": {}, "annotation_approver": null, "hash_id": 839577516502400144, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/fire-personer-og-sommerhusforening-doemt-have-smidt-store-granitsten"], "section": "Nordjylland", "author": "Frederik Hagemann-Nielsen S\u00f8ren K Nielsen", "date": ["2020-02-14 12:02", "2020-02-15 08:38"], "title": ["Fire personer og sommerhusforening d\u00f8mt for at have smidt store granitsten ved L\u00f8nstrup Klint"], "title_summary": ["Retten i Hj\u00f8rring har netop afsagt dom i en sag om ulovlig kystsikring."], "image_caption": "Fire personer og en forening er blevet d\u00f8mt for at have smidt store granitsten ved L\u00f8nstrup Klint samt skrabet sand, sten og beton ned ad skr\u00e6nten. (Foto:\u00a0Gistrup Film) Den ulovlige kystsikring, som den ser ud i dag. (Foto:\u00a0Gistrup Film) Var de blevet frifundet, havde det \u00e5bnet en ladeport for selvt\u00e6gt, mener J\u00f8rgen J\u00f8rgensen, formand for DN i Hj\u00f8rring (Foto:\u00a0S\u00f8ren K Nielsen     DR) Hvis dommen kommer til at st\u00e5 ved magt, er det op til Hj\u00f8rring Kommune at afg\u00f8re, hvad der skal ske med selve den ulovlige kystsikring, siger Hans Erik Cutoi-Toft, der er afdelingschef i Kystdirektoratet."}
{"id": 54, "text": "Fogedretten i Aalborg er \u00e5ben igen, efter man fredag morgen modtog et brev med en mist\u00e6nkelig genstand. Badehusvej, hvor retten ligger, var derfor en overgang afsp\u00e6rret ligesom flere lokaler inde i bygningen. Nordjyllands Politi fik anmeldelsen om brevet kort f\u00f8r klokken ni fredag morgen. - Forsvarets ammunitionsryddere har v\u00e6ret fremme ved Retten i Aalborg og har unders\u00f8gt den mist\u00e6nkelige genstand. Ammunitionsrydderne har konstateret, at genstanden er ufarlig, og derfor har vi nu oph\u00e6vet afsp\u00e6rringerne i omr\u00e5det, meddeler vagtchef Mads Hessellund fra Nordjyllands Politi i en pressemeddelelse. Politiets teknikere skal nu have unders\u00f8gt genstanden n\u00e6rmere.", "annotations": [{"label": 2, "user": 1}], "meta": {}, "annotation_approver": null, "hash_id": 8922555547351501177, "scrape_date": ["2020-03-21 13:18:02"], "url": ["https://www.dr.dk/nyheder/regionale/nordjylland/fogedretten-i-aalborg-aaben-igen-efter-fund-af-mistaenkeligt-brev"], "section": "Nordjylland", "author": "Christine N\u00f8rgaard", "date": ["2020-02-21 09:27", "2020-02-21 10:37"], "title": ["Fogedretten i Aalborg \u00e5ben igen efter fund af mist\u00e6nkeligt brev"], "title_summary": ["Nordjyllands Politi vurderer en fundet genstand som ufarlig, men skal nu have den unders\u00f8gt n\u00e6rmere."], "image_caption": "Omr\u00e5det ved Retten i Aalborg var afsp\u00e6rret, mens Forsvarets ammunitionsryddere unders\u00f8gte genstanden. (Foto:\u00a0Amal Guerdali \u00a9\u00a0DR N\u00f3rdjylland)"}
{"id": 62, "text": "Der var ingen chauff\u00f8r og heller intet rat, da landets f\u00f8rste f\u00f8rerl\u00f8se bus i dag k\u00f8rte sin f\u00f8rste tur p\u00e5 Astrupstien i det \u00f8stlige Aalborg. De to busser, der s\u00e6ttes i fast drift fra i dag, navigerer via kameraer og et 3D-kort, men er bemandet af en operat\u00f8r, der med joystick i h\u00e5nden kan tr\u00e6de til, hvis noget g\u00e5r galt. P\u00e5 l\u00e6ngere sigt er det dog meningen, at busserne skal k\u00f8re helt uden personale. Aalborg Kommune og selskabet Holo, der st\u00e5r bag de f\u00f8rerl\u00f8se busser, havde inviteret til \u00e5bningsfest ved den 2,1 kilometer lange busrute med ti stoppesteder i Aalborgs st\u00f8rste bydel, Aalborg \u00d8st. - Jeg er superglad for, at vi nu er i gang med f\u00f8rerl\u00f8se busser, l\u00f8d det fra en stolt borgmester i Aalborg, Thomas Kastrup-Larsen (S), der tog den f\u00f8rste tur i selskab med transportminister Benny Engelbrecht (S) og Holos administrerende direkt\u00f8r Peter Sorgenfrei. - Det har v\u00e6ret en lang proces, og det har v\u00e6ret rigtig besv\u00e6rligt at f\u00e5 godkendelserne igennem Trafikstyrelsen. Men nu er vi i gang, som de f\u00f8rste i Danmark, konstaterer borgmesteren. - P\u00e5 sigt kan man sagtens forestille sig, at en st\u00f8rre del af vores kollektive trafik bliver uden f\u00f8rer. S\u00e5 kan vi bruge personalet til i h\u00f8jere grad at give service til passagererne. Ogs\u00e5 Kirsten J\u00f8rgensen, der har boet i bydelen i 38 \u00e5r, gl\u00e6dede sig til sin f\u00f8rste tur. - Det bliver sp\u00e6ndende at opleve, hvordan det er at k\u00f8re uden chauff\u00f8r. Hun lider af f\u00f8lelsesforstyrrelser i benene, og ser derfor frem til at kunne tage bussen rundt i lokalomr\u00e5det i stedet for at g\u00e5. - Der er nogle gange, jeg m\u00e5 sidde 5-10 minutter ekstra p\u00e5 en b\u00e6nk, fordi jeg ikke kan g\u00e5 l\u00e6ngere. Det bliver nemmere med bussen, siger hun. Projektet i Aalborg har store perspektiver for hele Danmark, mener transportministeren. - Vi kender den f\u00f8rerl\u00f8se teknologi fra den k\u00f8benhavnske metro. At vi nu f\u00e5r den p\u00e5 busser, betyder at vi formentlig indenfor fem-ti \u00e5r vil se mange flere af den her type busser, som ogs\u00e5 betjener de mere tyndt befolkede omr\u00e5der. Aalborg er det f\u00f8rste sted, men ikke det sidste, siger Benny Engelbrecht. De f\u00f8rerl\u00f8se busser navigerer med sensorer og software, som g\u00f8r dem i stand til at registrere deres omgivelser. Det er en teknologi, som man ikke umiddelbart kan indf\u00f8re p\u00e5 de almindelige bybusser her og nu, siger trafikforsker Niels Agerholm fra Aalborg Universitet. - Jeg tror vi skal 10-12 \u00e5r hen, f\u00f8r vi ser det skifte ske. S\u00e5 er b\u00e5de teknologien, myndighederne og hele kontraktdelen p\u00e5 plads. Og man har fundet nye m\u00e5der at t\u00e6nke kollektiv trafik p\u00e5, siger Niels Agerholm. Busserne er en del af et to\u00e5rigt pilotprojekt, der f\u00f8lges af forskere fra Aalborg Universitet.", "annotations": [{"label": 1, "user": 1}], "meta": {}, "annotation_approver": null, "hash_id": -124085276981206102, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/danmarks-foerste-foererloese-busser-koerer-nu-i-aalborg"], "section": "Nordjylland", "author": "Jesper Knox", "date": ["2020-03-05 14:00"], "title": ["Danmarks f\u00f8rste f\u00f8rerl\u00f8se busser k\u00f8rer nu i Aalborg"], "title_summary": ["Med 18 kilometer i timen k\u00f8rer to busser uden chauff\u00f8r i fast rute p\u00e5 stisystem i Aalborg \u00d8st."], "image_caption": "S\u00e5 k\u00f8rer bussen! Reporter Katja Schlaikier tog med, da borgere i Aalborg \u00d8st indviede Danmarks f\u00f8rste f\u00f8rerl\u00f8se bus p\u00e5 det lukkede stisystem Astrupstien."}
{"id": 63, "text": "Om fire uger tager direkt\u00f8r Carsten Tidselbak p\u00e5 forretningsrejse til Kina. Efter planen i hvert fald. Ligesom mange andre holder han lige nu et ekstra \u00f8je p\u00e5 udviklingen i landet, hvor den s\u00e5kaldte coronavirus har spredt sig til millionbyen i et fors\u00f8g p\u00e5 at undg\u00e5, at smitten spreder sig. Situationen f\u00e5r Carsten Tidselbak til at overveje sine dispositioner. - Hvor udbredt det er, ved vi ikke, men det er jo et alvorligt tegn, n\u00e5r man sp\u00e6rrer byen af. - Det er klart, at det bekymrer, siger han. Carsten Tidselbak arbejder for selskabet Atop, der producerer fiberoptik til fibernet og har afdelinger i b\u00e5de Europa, USA og Asien. I Kina er der omkring 220 medarbejdere, hvoraf flere lige nu er i Wuhan for at fejre det kinesiske nyt\u00e5r med deres familier. De har forel\u00f8bigt f\u00e5et 14 dages karant\u00e6ne fra at m\u00f8de ind p\u00e5 deres arbejdsplads. Frem for alt er det dog medarbejdernes ve og vel, der optager Carsten Tidselbak. - Dern\u00e6st kan det ogs\u00e5 p\u00e5virke vores produktion, hvis der er medarbejdere, der ikke m\u00e5 m\u00f8de ind p\u00e5 grund af karant\u00e6nen, siger han. Indtil videre er godt 500 personer blevet smittet med virusset. 17 personer er omkommet. De har dog alle haft et sv\u00e6kket helbred i forvejen - enten p\u00e5 grund af anden sygdom eller alderdom. Derfor er der ogs\u00e5 kun grund til at v\u00e6re alvorligt bekymret, hvis situationen \u00e6ndrer sig, mener Carsten Tidselbak. - Det f\u00f8lger vi naturligvis med i, siger han. Verdenssundhedsorganisationen WHO holdt i aftes hastem\u00f8de om coronavirusset. Efter hastem\u00f8det besluttede organisationen at udskyde at tage stilling til, om virusset fra Wuhan udg\u00f8r en international sundhedskrise.", "annotations": [{"label": 2, "user": 1}], "meta": {}, "annotation_approver": null, "hash_id": -7607510035341877445, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/carsten-har-220-kolleger-i-kina-det-er-klart-virusset-bekymrer"], "section": "Nordjylland", "author": "Klaus Videb\u00e6k Emilie Jensen", "date": ["2020-01-23 14:15"], "title": ["Carsten har 220 kolleger i Kina: 'Det er klart, at virusset bekymrer'"], "title_summary": ["Udbruddet af coronavirus f\u00e5r virksomhed med b\u00e5nd til Kina til at f\u00f8lge udviklingen t\u00e6t."], "image_caption": "Fra sit kontor i N\u00f8rresundby fors\u00f8ger Carsten Tidselbak at holde sig orienteret om situationen i Kina. (Foto:\u00a0Emilie Jensen - DR Nordjylland)"}
{"id": 64, "text": "Normalt er klassev\u00e6relser og gange p\u00e5 Vadum Skole nord for Aalborg fulde af liv. I dag var blot en lille h\u00e5ndfuld af de 320 elever m\u00f8dt op, og de fleste af dem var hurtigt hjemme igen. Mandag skal alle skoler officielt holde lukket p\u00e5 grund af smittefare i forbindelse med udbruddet af coronavirus, men allerede f\u00f8r weekenden har man opfordret for\u00e6ldre til at holde deres b\u00f8rn hjemme, hvis de har mulighed for det. Det betyder, at en ny hverdag er ved at indfinde sig hjemme hos Malene Jespersen. Hun har to b\u00f8rn i den skolepligtige alder og et barn, der g\u00e5r i b\u00f8rnehave. Alle er i dag blevet hjemme, hvorfra hun ogs\u00e5 passer jobbet som skolesekret\u00e6r, mens hendes mand fortsat er afsted p\u00e5 arbejde. Heldigvis har skolen allerede sendt b\u00f8rnene opgaver via Aula og Google Drev, som de selv kan give sig i kast med. - I natur og teknik skulle Signe g\u00e5 udenfor og tage billeder af for\u00e5rstegn og skrive lidt om det. Det kan jo ellers godt v\u00e6re lidt sv\u00e6rt med de praktiske fag, fort\u00e6ller Malene Jespersen, og datteren nikker. Hun har ogs\u00e5 f\u00e5et opgaver for i fagene engelsk, dansk og matematik. I sidstn\u00e6vnte tilf\u00e6lde dukker opgaverne f\u00f8rst op p\u00e5 dagen, s\u00e5 man ikke kan lave det hele p\u00e5 en gang i starten af ugen. Det er en god m\u00e5de at g\u00f8re det p\u00e5, mener Malene Jespersen. - S\u00e5 bliver det ikke ferie resten af tiden. Vi har planlagt, at vi vil tage nogle timer b\u00e5de formiddag og eftermiddag, hvor vi laver alle de lektier, vi har f\u00e5et fra skolen, siger hun. Selvom Malene Jespersen nu b\u00e5de skal arbejde hjemme og hj\u00e6lpe sine b\u00f8rn med at f\u00e5 styr p\u00e5 skoleopgaverne, bliver hun ikke stresset lige med det f\u00f8rste. - Nej, det ville ogs\u00e5 p\u00e5virke stemningen herhjemme. Vi kan lige s\u00e5 godt bare f\u00e5 det bedste ud af det. Vi tager en dag ad gangen, siger hun. Ogs\u00e5 b\u00f8rnene har det fint med det, selvom det er en anelse specielt. - Det er lidt underligt. Vi er mange flere i min klasse, end vi er her, siger Signe, som normalt g\u00e5r i fjerde klasse. B\u00e5de hende og stores\u00f8steren Julie er helt med p\u00e5, at de fortsat skal lave skolearbejde, selvom de i \u00f8jeblikket ikke kan m\u00f8de op i klasselokalet. - Jeg ville ogs\u00e5 gerne holde lidt fri. Men hvad skulle man s\u00e5 lave?, sp\u00f8rger Julie. Tilbage p\u00e5 Vadum Skole er skoleleder Henrik Jungersen i fuld gang med at l\u00e6gge en plan for de n\u00e6ste to uger. - Vi har selvf\u00f8lgelig meget fokus p\u00e5, hvad der skal ske de n\u00e6ste par uger rent undervisningsm\u00e6ssigt. Vi s\u00f8rger ogs\u00e5 for at forberede ting, s\u00e5 for\u00e6ldrene kan v\u00e6re trygge i det, siger han. De \u00e6ldste elever f\u00e5r blandt andet mulighed for at \u00f8ve eksamenss\u00e6t forud for de kommende afgangspr\u00f8ver. Derudover vil skolen g\u00f8re, hvad den kan for, at information om opgaver og undervisning p\u00e5 tv\u00e6rs af \u00e5rgangene bliver s\u00e5 ensartet som muligt, s\u00e5 familier med b\u00f8rn p\u00e5 flere klassetrin har nemmere ved at finde rundt i det. Egentlig skal for\u00e6ldrene bare g\u00f8re, som de er vant til, selvom undervisningen nu foreg\u00e5r derhjemme, forklarer Henrik Jungersen. - Det er ikke anderledes, end det plejer at v\u00e6re. De skal st\u00f8tte op om, at eleverne f\u00e5r lavet deres ting, siger han. Da l\u00e6rerne ogs\u00e5 fortsat er p\u00e5 arbejde, vil det p\u00e5 Vadum Skole v\u00e6re muligt at f\u00e5 feedback p\u00e5 skoleopgaverne fra en underviser. Skolerne er forel\u00f8bigt lukkede til og med den 27. marts.", "annotations": [{"label": 1, "user": 1}], "meta": {}, "annotation_approver": null, "hash_id": -7729134372921420638, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/boernene-laver-lektier-og-mor-arbejder-hjemme-vi-tager-en-dag-ad"], "section": "Nordjylland", "author": "Klaus Videb\u00e6k Marie Bergmann", "date": ["2020-03-13 19:48"], "title": ["B\u00f8rnene laver lektier og mor arbejder hjemme: 'Vi tager en dag ad gangen'"], "title_summary": ["Fra p\u00e5 mandag skal alle skoler officielt holde lukket, men i praksis er det allerede sket."], "image_caption": "B\u00e5de datteren Signe og mor Malene m\u00e5 nu klare deres opgaver hjemmefra."}
{"id": 65, "text": "Det har regnet og regnet og regnet. Men her til morgen var der ogs\u00e5 sne og slud i luften. Flere steder i Nordjylland l\u00e5 der i morgentimerne sne i gr\u00e6sset og p\u00e5 vejene, og selvom meget af det allerede er v\u00e6k igen, kan der v\u00e6re mere p\u00e5 vej. Det fort\u00e6ller vejrv\u00e6rt Christian Cherry. - Den nedb\u00f8r, der kan falde de kommende dage, kan sagtens v\u00e6re hvid, men der kommer ikke s\u00e5 mange byger, siger han. I f\u00f8rste omgang er det den \u00f8stlige og nordlige del af Jylland samt Nordsj\u00e6lland, der kan blive ramt af slud og snebyger i nattetimerne. Derudover kan ogs\u00e5 Fyn og Midtjylland f\u00e5 hvid nedb\u00f8r i l\u00f8bet af de n\u00e6ste par dage. Forklaringen er, at den koldfront, der har ligget nord for Danmark, nu er rykket l\u00e6ngere sydp\u00e5, fort\u00e6ller Christian Cherry. Dagtemperaturerne ligger fortsat omkring to til tre grader i de omr\u00e5der, hvor det har sneet, og derfor vil det meste forsvinde hurtigt igen. Men med vind fra nord\u00f8st i dele af Jylland er der chance for, at noget af det kan blive liggende i l\u00f8bet af onsdag og torsdag. Her rammes det meste af landet nemlig af nattefrost. - Man kan v\u00e6re heldig at f\u00e5 samlet en snebold, hvis man er hurtig, siger Christian Cherry. Det er s\u00e6rligt i et b\u00e6lte i den vestlige del af Nordjylland, man har f\u00e5et sne, men man har ogs\u00e5 f\u00e5et hvid nedb\u00f8r andre steder som for eksempel Aalborg og Rebild Bakker. Man kan heller ikke afvise, at der kommer sne i starten af marts, men i weekenden sl\u00e5r vintervejret igen om med bl\u00e6st og regn. - Det starter vi op med igen l\u00f8rdag, siger Christian Cherry. I februar har gennemsnitstemperaturen indtil videre ligget p\u00e5 5,1 grader. Dermed tegner det til at blive den varmeste vinter siden 1874, hvor temperaturm\u00e5lingerne begyndte.", "annotations": [{"label": 2, "user": 1}], "meta": {}, "annotation_approver": null, "hash_id": 6732450243189400952, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/regn-blev-til-sne-i-nordjylland-de-naeste-par-dage-kan-der-komme-mere"], "section": "Nordjylland", "author": "Klaus Videb\u00e6k", "date": ["2020-02-25 11:02"], "title": ["Regn blev til sne i Nordjylland: De n\u00e6ste par dage kan der komme mere hvidt fra oven"], "title_summary": ["Det meste vil dog forsvinde hurtigt igen, fort\u00e6ller vejrv\u00e6rt Christian Cherry."], "image_caption": "Et hvidt d\u00e6kke ved \u00d8stervr\u00e5 sydvest for Frederikshavn her til morgen. (Foto:\u00a0Privatfoto: Christina Larsen) T\u00f8sne og fodspor p\u00e5 gr\u00e6sset tirsdag morgen i Aalborg. (Foto:\u00a0henning Bagger \u00a9\u00a0Scanpix) Ogs\u00e5 hustagene har f\u00e5et et hvidt d\u00e6kke. (Foto:\u00a0henning Bagger \u00a9\u00a0Scanpix) I Aalborg var det hele dog v\u00e6k igen i l\u00f8bet af formiddagen. (Foto:\u00a0henning Bagger \u00a9\u00a0Scanpix) De n\u00e6ste dage kan der komme mere sne og slud. (Foto:\u00a0henning Bagger \u00a9\u00a0Scanpix) Og enkelte steder kan det blive liggende et d\u00f8gns tid eller lidt l\u00e6ngere. (Foto:\u00a0henning Bagger \u00a9\u00a0Scanpix) T\u00f8sne og fodspor p\u00e5 gr\u00e6sset tirsdag morgen i Aalborg. (Foto:\u00a0henning Bagger \u00a9\u00a0Scanpix) Ogs\u00e5 hustagene har f\u00e5et et hvidt d\u00e6kke. (Foto:\u00a0henning Bagger \u00a9\u00a0Scanpix) I Aalborg var det hele dog v\u00e6k igen i l\u00f8bet af formiddagen. (Foto:\u00a0henning Bagger \u00a9\u00a0Scanpix) De n\u00e6ste dage kan der komme mere sne og slud. (Foto:\u00a0henning Bagger \u00a9\u00a0Scanpix) Og enkelte steder kan det blive liggende et d\u00f8gns tid eller lidt l\u00e6ngere. (Foto:\u00a0henning Bagger \u00a9\u00a0Scanpix) (\u00a9\u00a0dmi)"}
{"id": 66, "text": "Kvinderne halter langt efter m\u00e6ndene, n\u00e5r man ser p\u00e5, hvor mange der finder vej til forskerjobs p\u00e5 de danske universiteter. Det kan der v\u00e6re flere forklaringer p\u00e5, men \u00e9n kan v\u00e6re, at kvinderne typisk er mindre selvsikre og konkurrenceorienterede og derfor bliver skr\u00e6mt v\u00e6k, hvis et jobopslag indeholder mange gloser, der tiltaler m\u00e6nd. S\u00e5dan lyder tesen p\u00e5 Aalborg Universitet i hvert fald. Her vil man nu bruge et computerprogram til at scanne stillingsopslag for ord som \u201cambiti\u00f8s\u201d, \u201csuccesfuld\u201d og \u201ckompetent\u201d eller lignende i et fors\u00f8g p\u00e5 at f\u00e5 flere kvinder til at s\u00f8ge opsl\u00e5ede stillinger. Det . - Med programmet f\u00e5r vi neutraliseret universitetets stillingsopslag, s\u00e5 de henvender sig til alle potentielle ans\u00f8gere i stedet for nogle f\u00e5 udvalgte, siger Lars Hvilsted Rasmussen, der er dekan p\u00e5 Det Sundhedsvidenskabelige Fakultet og formand for universitetets udvalg for ligestilling og diversitet, til forummet. - Det giver os mulighed for at n\u00e5 en bredere og mere forskelligartet ans\u00f8gerpulje, s\u00e5 vi kan finde den mest kvalificerede ans\u00f8ger uanset k\u00f8n, alder eller etnicitet, lyder det. N\u00e5r man k\u00f8rer et stillingsopslag gennem programmet, markerer det de problematiske ord og giver samtidig tre forslag til andre ord og begreber. If\u00f8lge Forskerforum.dk bliver det fremover obligatorisk for universiteterne at bruge scanningsprogrammet ved opslag rettet mod lektorer, professorer, adjunkter og ph.d.-studerende, mens det er frivilligt, om man vil \u00e6ndre ordlyden p\u00e5 baggrund af forslagene. Lignende metoder , men det er ikke alle, der klapper i h\u00e6nderne over metoden. En af dem, der er kritisk, er Marianne Stidsen, lektor ved Institut for Nordiske Studier og Sprogvidenskab p\u00e5 K\u00f8benhavns Universitet. Hun mener, at metoden springer ud af en s\u00e6rlig aktivistisk forskning, hvor man er meget p\u00e5virket af id\u00e9er om k\u00f8nsneutralitet. Derfor er det ikke passende at bruge i en universitetssammenh\u00e6ng, mener hun. - Jeg synes, det er problematisk. Noget helt grundl\u00e6ggende ved det moderne universitet er, at de forskellige fag kun skal st\u00e5 til regnskab for sig selv og ikke over for nogen som helst overordnet ideologi eller politik, siger Marianne Stidsen. Hos organisationen KVINFO, der arbejder med viden indenfor k\u00f8n, ligestilling og mangfoldighed, ser man derimod positivt p\u00e5 initiativet. - Det, Aalborg Universitet g\u00f8r, kan v\u00e6re en god ide, hvis man \u00f8nsker at rekruttere mangfoldigt, siger direkt\u00f8r Henriette Laursen. Hun ser programmet som en hj\u00e6lp til at f\u00e5 flere kvinder i h\u00f8je stillinger p\u00e5 universitetet og p\u00e5 andre arbejdspladser. Ikke som udtryk for en bestemt politik eller holdning til k\u00f8n. - Efterh\u00e5nden som man avancerer og bliver lektor, adjunkt og professor, bliver der f\u00e6rre og f\u00e6rre kvinder. Det sker, selvom man som arbejdsplads kan se, at der er masser af talenter, man ikke f\u00e5r udnyttet, fordi de falder fra undervejs, siger Henriette Laursen. - Det er slet ikke nogens skyld. Det skal bare ses som et hj\u00e6lpev\u00e6rkt\u00f8j til dem, der \u00f8nsker at rekruttere mangfoldigt. Det er en hj\u00e6lp til universitet, det er ikke et hj\u00e6lpev\u00e6rkt\u00f8j til kvinder, der ikke kan finde ud af det, siger hun. Det er kun 23 procent af danske professorer, som er kvinder. Derfor er det ogs\u00e5 godt at have fokus p\u00e5 problemet, mener Marianne Stidsen. Men det betyder ikke, at man skal g\u00e5 p\u00e5 kompromis med universiteternes frihed, og det mener hun, at man g\u00f8r ved at fjerne bestemte ord. Derudover er det tvivlsomt, om det overhovedet virker, siger Marianne Stidsen. Personligt er det ikke det, der har afholdt hende fra at s\u00f8ge en stilling som professor, fort\u00e6ller hun. - Det er i stedet, at professorstillingen er skruet sammen p\u00e5 en m\u00e5de, som jeg slet ikke synes passer til s\u00e5dan en som mig, siger Marianne Stidsen. Man kan da ogs\u00e5 g\u00f8re mange andre ting for at rette op p\u00e5 balancen mellem m\u00e6nd og kvinder, mener Henriette Larsen fra KVINFO. - Det her er \u00e9t greb i v\u00e6rkt\u00f8jskassen, siger hun. - Man kunne for eksempel ogs\u00e5 lade ans\u00e6ttelsesudvalget v\u00e6re ubekendt med k\u00f8n, alder, handicap og etnicitet for at s\u00f8rge for at blokke de forforst\u00e5elser, man kan have, n\u00e5r man skal ans\u00e6tte. Det har i dag ikke v\u00e6re muligt at f\u00e5 Aalborg Universitet til at stille op til et interview om baggrunden for initiativet.", "annotations": [{"label": 1, "user": 1}], "meta": {}, "annotation_approver": null, "hash_id": 1414773152275910182, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/ambitioes-kompetent-succesfuld-universitet-fjerner-bestemte-ord"], "section": "Nordjylland", "author": "Klaus Videb\u00e6k", "date": ["2020-03-09 18:20"], "title": ["Ambiti\u00f8s, kompetent, succesfuld: Universitet fjerner bestemte ord for at rekruttere flere kvindelige forskere"], "title_summary": ["Strategien er problematisk, mener lektor ved K\u00f8benhavns Universitet."], "image_caption": "Camilla Trab Damsgaard er lektor i b\u00f8rneern\u00e6ring p\u00e5 K\u00f8benhavns Universitet. Generelt er langt flere m\u00e6nd end kvinder dog ansat som forskere p\u00e5 universiteterne. (Foto:\u00a0Thomas lekfeldt \u00a9\u00a0Scanpix)"}
{"id": 67, "text": "Jacob Kabbel er sikret motion fra morgenstunden. Hver dag m\u00e5 han nemlig trave godt en kilometer for at n\u00e5 hen til sin elbil, inden han k\u00f8rer p\u00e5 arbejde. Allerhelst ville han gerne parkere lige uden for det lejlighedskompleks midt i Aalborg, hvor han bor, men her er der ingen mulighed for at f\u00e5 bilen ladet op. - Jeg har trods alt en paraply, jeg kan sl\u00e5 op, men jeg synes, det er lidt besv\u00e6rligt, siger han. I dag tr\u00e6der nye EU-regler ellers i kraft. De betyder, at flere fremover f\u00e5r mulighed for at lade deres elbil op, hvis de ligesom hver tredje dansker bor i en lejlighed. Men reglerne g\u00e6lder kun nye byggerier og omfatter ikke eksisterende lejlighedskomplekser, medmindre komplekset st\u00e5r foran en st\u00f8rre renovering. Det undrer Jacob Kabbel. Faktisk havde han og samleveren tidligere to elbiler, men fordi det var for vanskeligt at finde en parkeringsplads t\u00e6t p\u00e5 til dem begge, har de valgt at s\u00e6lge den ene. - Den havde stort set aldrig str\u00f8m p\u00e5, s\u00e5 den var unyttig, fort\u00e6ller han. Han har sv\u00e6rt ved at forst\u00e5, at det skal v\u00e6re s\u00e5dan, n\u00e5r b\u00e5de den tidligere og den nuv\u00e6rende regering har haft h\u00f8je ambitioner om at f\u00e5 flere elbiler p\u00e5 vejene. - Jeg synes, det er \u00e6rgerligt at skulle g\u00e5 tilbage til en br\u00e6ndstofbil, n\u00e5r nu fremtiden er elbil, siger han og tilf\u00f8jer: - Jeg har ogs\u00e5 sv\u00e6rt ved at argumentere over for mine venner i forhold til, hvorfor de skal v\u00e6lge en elbil. Ogs\u00e5 hos Elbilforeningen er man frustrerede over, at der ikke er bedre forhold for de bilister, der v\u00e6lger en elbil i byen. Formand Anna Hilden mener sagtens, at man kunne have g\u00e5et l\u00e6ngere i Danmark i forhold til det, man har valgt at g\u00f8re p\u00e5 EU-niveau. - Selv for dem, der bor i de fineste nyeste boligkomplekser med parkeringsanl\u00e6g og s\u00e5 videre, er der intet, de skal leve op til i forhold til den her bekendtg\u00f8relse, siger hun. Faktisk er der heller ikke ved nye lejlighedsbyggerier et direkte krav om, at man skal etablere ladestandere. Man skal blot s\u00f8rge for, at det er muligt at lave ladestandere p\u00e5 et tidspunkt ved for eksempel at l\u00e6gge r\u00f8r ned til form\u00e5let. Dermed vil det v\u00e6re op til bygherre og boligforeninger selv, om de vil investere i det, og det er der ikke noget, der tyder p\u00e5, at de vil i \u00f8jeblikket, mener Anna Hilden. - Vi skal have en regel om, at beboerne har ret til at f\u00e5 etableret en lader. I \u00f8jeblikket d\u00f8r mange af de her initiativer i beboerdemokratiet. Det er jo ellers er en glimrende i ting, men i det her tilf\u00e6lde kan det godt blive lidt for reaktion\u00e6rt for dem, siger hun. Hvis boligforeningerne selv skal p\u00e5 banen, er der behov for, at der kommer penge p\u00e5 bordet. Det siger Ole Nielsen, der er direkt\u00f8r i en af Nordjyllands st\u00f8rste boligforeninger, Himmerland Boligforening. - Der skal f\u00f8lge midler med fra staten. For samtidig har vi en udfordring, der siger, at vi skal skaffe billige boliger, siger han. Klimar\u00e5det anbefaler, at \u00e9n million biler i 2030 er udskiftet med elbiler. Og det vil stille store krav til, hvordan vi indretter vores parkeringssystemer fremover, fort\u00e6ller energiforsker og prodekan ved TECH-fakultetet p\u00e5 Aalborg Universitet, Jakob Stoustrup. Det kr\u00e6ver mere lovgivning end den, der nu er sat i verden, mener han. - Langt de fleste parkeringspladser, der i dag bruges af beboere i byerne, skal kunne omdannes til ladestandere, og derfor er det her kun et forholdsvist lille skridt, kan man sige, hvis man virkelig har den ambition, at vi lige om lidt skal have en million elbiler, siger han. Derfor er der brug for at g\u00f8re mere. - Det her med at stille bilen langt fra hjemmet for s\u00e5 at skulle tage en bus eller g\u00e5 en lang tur til sit hjem, er der jo ingen, der synes, er en praktisk mulighed, siger Jakob Stoustrup. Boligminister Kaare Dybvad (S) lover da ogs\u00e5, at der er mere lovgivning p\u00e5 vej fra dansk side. - Jeg ser det her direktiv som et minimum. Der er nedsat en kommission, der kommer med en rapport senere p\u00e5 \u00e5ret, og den skal selvf\u00f8lgelig danne grundlag for den indsats, vi mener, der skal til for at sikre en ordentlig infrastruktur for elbiler her i landet, siger han. Det er dog n\u00f8dvendigt at vente til kommissionen er f\u00e6rdig med sit arbejde, inden man g\u00f8r mere, mener Kaare Dybvad. Det vil v\u00e6re helt tosset at g\u00e5 forud for dem og lave nogle l\u00f8sninger, n\u00e5r de nu er p\u00e5 vej med en rapport med en skitse for, hvordan vi bedst kan g\u00f8re det, siger han.", "annotations": [{"label": 1, "user": 1}], "meta": {}, "annotation_approver": null, "hash_id": -7379440580583089641, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/jacob-maa-parkere-elbilen-langt-fra-sit-hjem-jeg-har-svaert-ved-sige"], "section": "Nordjylland", "author": "Klaus Videb\u00e6k Simon Krogh Johansen", "date": ["2020-03-10 18:40"], "title": ["Jacob m\u00e5 parkere elbilen langt fra sit hjem: 'Jeg har sv\u00e6rt ved at sige til mine venner, at de ogs\u00e5 skal k\u00f8be en'"], "title_summary": ["Nye krav om el-ladestandere i byen er for slappe, mener flere."]}
{"id": 68, "text": "Ni \u00e5r er lang tid. Det er tid nok til b\u00e5de at begynde og afslutte folkeskolen. Det er tid nok til at tage b\u00e5de en ungdomsuddannelse og en universitetsuddannelse. Det er tid nok til at blive rigtig dygtig til et h\u00e5ndv\u00e6rk og m\u00e5ske endda at starte som selvst\u00e6ndig med egen virksomhed. Det er ogs\u00e5 lang tid at g\u00e5 uden arbejde, som det har v\u00e6ret tilf\u00e6ldet for 35-\u00e5rige Mette Larsen fra Aalborg. Hun var f\u00f8rhen ansat i butik, inden hun l\u00f8b ind i en lang og tr\u00e6ls periode, hvor hun havde sv\u00e6rt ved at finde den rette hylde p\u00e5 arbejdsmarkedet. - Jeg har v\u00e6ret inde i en dum rytme, hvor jeg ikke har haft lyst til at lave noget som helst og ikke haft nogen grund til at st\u00e5 op om morgenen eller noget at se frem til. Jeg har ikke rigtig vidst, hvad jeg skulle eller egentlig gerne ville, fort\u00e6ller hun. Det er der \u00e6ndret p\u00e5 nu. I dag er Mette Larsen voksenl\u00e6rling i delikatesseafdelingen i butiksk\u00e6den Meny n\u00e6r havnefronten i Aalborg. Her langer hun steg, rullep\u00f8lse, \u00e6g og rejer og meget andet sm\u00f8rrebr\u00f8d over disken til de frokostsultne kunder. - Det er kun fantasien, der s\u00e6tter gr\u00e6nser for, hvad jeg laver, siger hun. I det store billede er Mette Larsen en del af en statistik, hvor langt flere f\u00e5r tilbudt en l\u00e6rlingeplads som voksen. Sidste \u00e5r fik 11.495 personer p\u00e5 landsplan en voksenl\u00e6rlingekontrakt, og det er det h\u00f8jeste i ti \u00e5r. Det viser tal fra Jobindsats.dk. I Aalborg Kommune er tallet alene fra 2018 til 2019 steget med hele 28 procent. Det er en meget positiv udvikling, mener Mads Peter Klindt, der er lektor ved Center for Arbejdsmarkedsforskning ved Aalborg Universitet. - Det kan v\u00e6re med til at sikre, at vi f\u00e5r flere fagl\u00e6rte, og at vi hj\u00e6lper nogle mennesker, der er ledige, videre p\u00e5 arbejdsmarkedet. S\u00e5 det er s\u00e5dan set kun positivt, siger han. N\u00e5r man har g\u00e5et ledig i s\u00e5 lang tid, er det en stor omv\u00e6ltning pludseligt at have faste arbejdstider, fort\u00e6ller Mette Larsen. Det g\u00e6lder b\u00e5de fysisk og psykisk. - Det er lidt overv\u00e6ldende for kroppen. Man kan godt m\u00e6rke, at man lige skal finde en normal, daglig rytme og komme ordentligt op om morgenen, siger hun. - Men bare det at vide, at der rent faktisk er nogen, der har brug for en hver dag. Det er en rigtig dejlig f\u00f8lelse, og noget jeg har savnet utrolig meget. N\u00e5r der er blevet plads til Mette Larsen, skyldes det, at delikatesseafdelingen i \u00e5r har valgt at tage en ekstra voksenl\u00e6rling ind. - Vi har valgt at udvide staben af elever for at sikre, at vi ogs\u00e5 har nogle i fremtiden, siger slagtermester Thor Bak. - Det har vi gjort ud fra den devise, at vi kommer til at mangle dem p\u00e5 den lange bane. Og derfor skal vi i gang nu. Det billede genkender man hos Dansk Arbejdsgiverforening. I de seneste \u00e5r har der v\u00e6ret lav ledighed, og samtidig har man haft sv\u00e6rt ved at f\u00e5 tilstr\u00e6kkeligt med unge til at fuldf\u00f8re en erhvervsuddannelse. Det kommer i \u00f8jeblikket de voksne, der i en periode har st\u00e5et uden arbejde, til gode. - Det er rigtig positivt, at virksomhederne udnytter den her mulighed og ogs\u00e5 investerer i de voksne, siger Jannik Bay, uddannelses- og integrationschef i Dansk Arbejdsgiverforening. P\u00e5 l\u00e6ngere sigt er det dog n\u00f8dvendigt, at man ogs\u00e5 f\u00e5r flere unge til at tage en erhvervsuddannelse, mener han. - Grundl\u00e6ggende h\u00e5ber vi bare, at der kommer flere erhvervsuddannede. Det kan b\u00e5de v\u00e6re unge og voksne. Det hj\u00e6lper til, at virksomhederne kan f\u00e5 den arbejdskraft, de har behov for, siger han. N\u00e5r flere virksomheder i dag oplever mangel p\u00e5 fagl\u00e6rt arbejde, kan de dog til en vis grad takke sig selv. De holdt sig nemlig tilbage i \u00e5rene efter finanskrisen, fort\u00e6ller arbejdsmarkedsforsker Mads Peter Klindt. - P\u00e5 samme m\u00e5de har de ogs\u00e5, n\u00e5r der er gang i hjulene en undskyldning. S\u00e5 det, at vi m\u00e5ske begynder at se tegn p\u00e5, at de uddanner flere, og at de bruger den her voksenl\u00e6rlingeordning, synes jeg kun er positivt. Det skal de selvf\u00f8lgelig have ros for, siger han. Hvis man vil g\u00f8re noget for at sikre uddannelsen af voksne fremover, kan det imidlertid blive n\u00f8dvendigt at give uddannelsessystemet et st\u00f8rre eftersyn. P\u00e5 den m\u00e5de kan man sikre, at antallet af voksenl\u00e6rlingepladser ikke svinger s\u00e5 meget, mener Mads Peter Klindt. - Jeg tror, der er behov for, at arbejdsmarkedets parter, vores uddannelsessystem og vores regering s\u00e6tter sig sammen og f\u00e5r kigget vores erhvervsuddannelsessystem efter i s\u00f8mmene. For jeg tror, der skal nogle mere grundl\u00e6ggende ting til, hvis vi skal l\u00f8se det her problem, ogs\u00e5 p\u00e5 l\u00e6ngere sigt, siger Mads Peter Klindt. I delikatesseafdelingen i Meny er Mette Larsen indtil videre glad for, at hun har f\u00e5et chancen. Nu h\u00e5ber hun, at ans\u00e6ttelsen som voksenl\u00e6rling p\u00e5 et tidspunkt kan veksles til en permanent stilling. - Jeg kan godt se mig selv lave det her en hel del \u00e5r frem, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": -952985446446799747, "scrape_date": ["2020-03-21 13:18:03"], "url": ["https://www.dr.dk/nyheder/regionale/nordjylland/mette-er-tilbage-paa-arbejdsmarkedet-efter-ni-aar-uden-job-jeg-har"], "section": "Nordjylland", "author": "Klaus Videb\u00e6k Simon Brix Frederiksen", "date": ["2020-03-03 17:30"], "title": ["Mette er tilbage p\u00e5 arbejdsmarkedet efter ni \u00e5r uden job: 'Jeg har savnet det utrolig meget'"], "title_summary": ["Flere voksenl\u00e6rlinge f\u00e5r en chance i danske virksomheder."]}
{"id": 69, "text": "- Jeg synes, det er vigtigt, at man tilbyder sin hj\u00e6lp, hvis man kan, for der er brug for det. S\u00e5dan siger 21-\u00e5rige Benedicte Bay Oxholm, der l\u00e6ser medicin med industriel specialisering p\u00e5 Aalborg Universitet. Hun er en af de tusindvis af danskere, der er str\u00f8mmet til regionernes nyoprettede jobbanker, hvor man kan tilbyde sin hj\u00e6lp, hvis der i den kommende tid skulle blive behov for det p\u00e5 et af landets hospitaler. P\u00e5 under et d\u00f8gn har Region Midtjylland modtaget flere end 1.700 tilmeldinger til sin corona-jobbank, hvilket if\u00f8lge regionsdirekt\u00f8r Pernille Blach Hansen er \"fuldst\u00e6ndigt overv\u00e6ldende\". - Vi havde ikke p\u00e5 noget tidspunkt dr\u00f8mt om, at der sad s\u00e5 mange, der var klar til at give en ekstra h\u00e5nd i den situation, vi kommer til at st\u00e5 i. S\u00e5 det vil vi gerne sige rigtig mange tak for, siger den midtjyske regionsdirekt\u00f8r. Det er studerende, ledige og pensionister inden for sundhedsfagene og ledige eller pensionerede p\u00e6dagoger, der kan melde sig til regionernes jobbanker som ekstra assistance. Region Hovedstaden har mandag eftermiddag modtaget omkring 2.500 ans\u00f8gninger fra studerende, sygeplejersker, l\u00e6ger og p\u00e6dagoger. Og i Nordjylland fik regionen i l\u00f8bet af de f\u00f8rste 12 timer flere end 1.000 tilmeldinger. - Det er fuldst\u00e6ndig fantastisk, og vi er n\u00e6rmest blevet bl\u00e6st bagover, siger Mariane Therkelsen, der er direkt\u00f8r for Mennesker og Organisation hos Region Nordjylland. I den f\u00f8rste stak med tilmeldinger har Mariane Therkelsen set b\u00e5de sygeplejersker, l\u00e6ger og rigtig mange l\u00e6gestuderende. - Og de kommer jo oveni alle dem, vi i forvejen har i vores system, s\u00e5 jeg h\u00e5ber, at det her kommer til at batte rigtig meget, siger hun. Mariane Therkelsen forestiller sig, at den ekstra arbejdskraft kan blive aktuel p\u00e5 afdelinger, hvor man ikke n\u00f8dvendigvis har corona-patienter, men hvor man har nogle af de mange andre aktiviteter, der skal opretholdes p\u00e5 et hospital. Skulle der blive brug for det, s\u00e5 er 21-\u00e5rige Benedicte Bay Oxholm klar til at tr\u00e6de til med kort varsel. - I bund og grund handler det jo bare om at ville hj\u00e6lpe andre, og n\u00e5r man hj\u00e6lper andre, s\u00e5 f\u00e5r man det ogs\u00e5 godt med sig selv, siger hun. Benedicte Bay Oxholm er p\u00e5 andet semester af sin medicinuddannelse og har derudover erfaring fra arbejde i hjemmeplejen og p\u00e5 et plejehjem. - S\u00e5 jeg vil jo kunne hj\u00e6lpe med praktiske ting som at tage blodtryk, men ogs\u00e5 at v\u00e6re der for de p\u00e5r\u00f8rende og snakke med dem, s\u00e5 de ikke bliver ensomme, siger hun. Corona-jobbankerne har alts\u00e5 generelt f\u00e5et stor opbakning, men regionsdirekt\u00f8r Pernille Blach Hansen understreger, at der fortsat er brug for, at flere g\u00e5r ind p\u00e5 regionernes hjemmesider og tilmelder sig. - Vi ved ikke hvilken situation, vi kigger ind i, s\u00e5 vi opfatter det som en reserve, vi kan tr\u00e6kke p\u00e5 n\u00e5r og hvis, vi f\u00e5r brug for det, siger hun. Samme opfordring lyder fra Region Syddanmark, hvor omkring 400 indtil videre har tilbudt sig som ekstra arbejdskraft til sygehuse og sociale tilbud. - Vi er i en ekstraordin\u00e6r situation, og vi forventer, at der kommer mange patienter ind p\u00e5 sygehusene i den kommende tid. Det kan presse os mandskabsm\u00e6ssigt, og derfor kan vi bruge dem som nogle, vi ved, vi kan kontakte, siger HR-direkt\u00f8r Lene Borregaard. Alle, der kommer i arbejde, bliver betalt med overenskomstm\u00e6ssig l\u00f8n.", "annotations": [{"label": 2, "user": 1}], "meta": {}, "annotation_approver": null, "hash_id": -3872071504951885361, "scrape_date": ["2020-03-21 13:18:04"], "url": ["https://www.dr.dk/nyheder/regionale/nordjylland/benedicte-staar-klar-til-hjaelpe-hvis-der-er-brug-hende"], "section": "Nordjylland", "author": "Peter Frandsen Siggaard Christine N\u00f8rgaard", "date": ["2020-03-16 16:55"], "title": ["Benedicte st\u00e5r klar til at hj\u00e6lpe, hvis der er brug for hende"], "title_summary": ["Folk str\u00f8mmer til for at tilbyde ekstra arbejdskraft til landets regioner og hospitaler."], "image_caption": "21-\u00e5rige Benedicte Bay Oxholm var slet ikke i tvivl om, at hun ville tilbyde den hj\u00e6lp, hun kan give."}
{"id": 70, "text": "I fremtiden skal 90 procent af det affald, vi smider i skraldespanden, genanvendes. Og den fremtid er faktisk ikke ret langt v\u00e6k. I efter\u00e5ret dannende regeringen en r\u00e6kke klimapartnerskaber sammen med en r\u00e6kke af landets st\u00f8rste virksomheder og organisationer, og nu er det f\u00f8rste \u2013 Klimapartnerskabet for affald, vand og cirkul\u00e6r \u00f8konomi \u2013 klar med sine anbefalinger. Her lyder det, at de 90 procent genanvendelse af affald skal n\u00e5s allerede i 2030. Det vil give en CO2-reduktion p\u00e5 65 procent og samtidig sikre, at vi f\u00e5r udnyttet vores f\u00e6lles ressourcer langt bedre. Selvom forslaget kommer fra branchen selv, er s\u00e6rligt affaldsselskaberne imidlertid skeptiske over for, om det kan lade sig g\u00f8re. Hos den nordjyske affalds- og energivirksomhed Reno-Nord, der behandler affald fra borgere og virksomheder i fem nordjyske kommuner, har man i en \u00e5rr\u00e6kke arbejdet for at genanvende rigtig meget af det affald, der ellers skulle br\u00e6ndes af. Derfor ligger man i dag t\u00e6t p\u00e5 50 procent genanvendelse. Men der er lang vej igen, hvis man skal n\u00e5 de 90 procent, siger direkt\u00f8r Thomas Lyngholm. - Det er selvf\u00f8lgelig et meget fint m\u00e5l, men der skal \u00e6ndres rigtig meget i affaldssystemet for at komme derhen, siger han. En af de store udfordringer er, at mange af de affaldsprodukter, som i dag bliver smidt i skraldespanden eller containeren, slet ikke er beregnet til genanvendelse. Derfor er der behov for, at emballage og produkter i meget st\u00f8rre m\u00e5lestok bliver lavet i materialer, som rent faktisk kan sorteres og bruges igen. - Hvis man skal helt derop (p\u00e5 90 procents genanvendelse, ), s\u00e5 skal man lave produkter, der i h\u00f8jere grad er bygget til at kunne genanvendes, og det er alt fra emballager til m\u00f8bler og almindelige forbrugsvarer, siger Thomas Lyngholm. Samme melding kommer fra Dansk Affaldsforening. Her roser man visionen om 90 procent genanvendelse, men savner samtidig konkrete bud p\u00e5, hvordan omstillingen skal foreg\u00e5. - I dag findes der rigtig mange ting nede i din og min affaldsbeholder, som er rigtig vanskelige at genanvende, og som heller ikke kun produceres i Danmark, siger direkt\u00f8r Mikkel Brandrup og tilf\u00f8jer: - Det er ikke noget, vi kan l\u00f8se alene. Derfor skal der ogs\u00e5 uden for landets gr\u00e6nser ske noget, hvis m\u00e5ls\u00e6tningen skal n\u00e5s. - Ikke kun i EU men ogs\u00e5 i resten af verden. S\u00e5dan som verden ser ud i dag, tror jeg, det bliver rigtig, rigtig vanskeligt. Men vi skal have ambitionen, for ellers n\u00e5r vi aldrig i m\u00e5l, siger Mikkel Brandrup. En anden sten i skoen i forhold til at sikre en n\u00e6sten total genanvendelse af affald er, at man i de senere \u00e5r har investeret rigtig mange penge i forbr\u00e6ndingsanl\u00e6g, hvor man bruger varmen til at lave elektricitet og fjernvarme. Det g\u00e6lder for eksempel , der blev indviet s\u00e5 sent som i 2017. Samtidig skal der investeres i mindst to store sorteringsanl\u00e6g, som skal bidrage til en mere ensrettet sortering af skrald og affald p\u00e5 tv\u00e6rs af landet, hvor der er i dag er store forskelle fra kommune til kommune. Hvordan det puslespil skal g\u00e5 op, bliver en opgave for politikerne, fort\u00e6ller Camilla Haustrup Hermansen, der er formand for Klimapartnerskabet for affald, vand og cirkul\u00e6r \u00f8konomi og direkt\u00f8r samt medejer af emballagevirksomheden Plus Pack. Allerede i dag er man p\u00e5 vej mod en 80 procent genanvendelse af alt affald, og derfor er det realistisk, at man kommer i m\u00e5l inden 2030, mener hun. - Hvis man regner frem og forl\u00e6nger planker ud fra den virkelighed, vi lever i i dag, s\u00e5 n\u00e5r man m\u00e5ske til 80 procent, men vi har brug for at signalere, at vi skal g\u00f8re tingene p\u00e5 en anden m\u00e5de fremover for reelt at kunne reducere Danmarks CO2-udledninger, siger Camilla Haustrup Hermansen. Milj\u00f8minister Lea Wermelin (S) \u00f8nsker i dag ikke at tage stilling til, hvad man pr\u00e6cist skal g\u00f8re for at f\u00e5 accelereret genanvendelsen, og hvad man skal stille op med de gamle forbr\u00e6ndingsanl\u00e6g. Men det er nogle af de ting, man kommer til at adressere i en kommende klimaplan for affald, som ventes klar inden for f\u00e5 uger. - Nu har vi f\u00f8rst lige f\u00e5et anbefalingerne, og dem skal vi s\u00e5 til at kigge n\u00e6rmere p\u00e5, siger hun. Hun ser dog meget positivt p\u00e5 ambitionen om 90 procent genanvendelse af affald. - Det, synes jeg, er meget vision\u00e6rt, og det var jo i virkeligheden, det vi h\u00e5bede p\u00e5, da vi nedsatte de her klimapartnerskaber p\u00e5 tv\u00e6rs af forskellige sektorer: At vi har et gr\u00f8nt erhvervsliv i Danmark, der melder sig p\u00e5 banen, siger Lea Wermelin og tilf\u00f8jer: - Affaldsomr\u00e5det er jo virkelig et af de omr\u00e5der, hvor Danmark ikke er gr\u00f8nne dukse. Vores klimaaftryk er alt for h\u00f8jt, og vi har brug for at g\u00f8re noget fundamentalt anderledes.", "annotations": [{"label": 1, "user": 1}], "meta": {}, "annotation_approver": null, "hash_id": 6468920693260384579, "scrape_date": ["2020-03-21 13:18:04"], "url": ["https://www.dr.dk/nyheder/regionale/nordjylland/ni-ud-af-ti-stykker-affald-skal-genanvendes-i-aar-2030"], "section": "Nordjylland", "author": "Klaus Videb\u00e6k Klaus Schjerning Andersen", "date": ["2020-03-11 18:40"], "title": ["Ni ud af ti stykker affald skal genanvendes i \u00e5r 2030"], "title_summary": ["S\u00e5dan lyder f\u00f8rste anbefaling fra regeringens klimapartnerskaber. Men der er lang vej i m\u00e5l."], "image_caption": "Hos Reno-Nord genanvender man i dag omkring 50 procent af affaldet. Men der er et stykke op til de 90 procent, siger direkt\u00f8r Thomas Lyngholm. (Foto:\u00a0Janus Benjamin Jacobsen   DR Nyheder)"}
{"id": 72, "text": "Solen er knap st\u00e5et op, men den r\u00f8de overall er trukket over kroppen, og gummist\u00f8vlerne er sat p\u00e5 f\u00f8dderne. 19-\u00e5rige Thilde Christensen er tr\u00e5dt ind i grisestien lidt uden for \u00d8rb\u00e6k. Hun r\u00e6kker h\u00e5nden ned for at k\u00e6le med sm\u00e5grisene, og det h\u00e5ber hun p\u00e5 at kunne g\u00f8re i mange \u00e5r. - Det her skal jeg bestemt arbejde med i fremtiden, siger Thilde Christensen, der starter som elev i svinestalden efter nyt\u00e5r. Men Thilde Christensen er et s\u00e6rsyn i landets grisestier. Der mangler nemlig unge i svineproduktionen, fort\u00e6ller Anders Martin Kl\u00f6vker, der er omr\u00e5dedirekt\u00f8r i Erhvervspolitik hos Landbrug & F\u00f8devarer. - Vi har de senere \u00e5r set en vigende interesse for at g\u00e5 p\u00e5 landbrugsskole og i s\u00e6rdeleshed at v\u00e6lge husdyrlinjen, siger Anders Martin Kl\u00f6cker. Den udvikling m\u00e6rker de tydeligt p\u00e5 Dalum Landbrugsskole. Det fort\u00e6ller formanden for skolens uddannelsesudvalg Dorthe Himmelstrup, der selv er svineproducent. - I lang tid gik kurven ikke s\u00e5 stejlt nedad. Men det g\u00f8r den nu, siger Dorthe Himmelstrup. Thilde Christensen erkender da ogs\u00e5, at hun ikke dr\u00f8mte om at komme ud i svinestalden, da hun startede p\u00e5 landbrugsskolen. - Du h\u00f8rer meget om, at det lugter, og grisene lever under d\u00e5rlige forhold, siger Thilde Christensen om forh\u00e5ndsindtrykket af svineindustrien. - Men det \u00e6ndrede sig, efter jeg havde v\u00e6ret ude og arbejde med dem i de to dage, siger Thilde Christensen. P\u00e5 Dalum Landbrugsskole har de nemlig som noget helt nyt indf\u00f8rt et grisekorps. Eleverne skal ud to dage hos en svineproducent i korpset som en del af deres grundforl\u00f8b. Her skal de pr\u00f8ve kr\u00e6fter med en tilv\u00e6relse fyldt med foder, sygestier og sm\u00e5grise. Og noget tyder p\u00e5, at det har gjort en forskel. Inden praktikken havde fem ud af 40 elever p\u00e5 skolens seneste hold tilkendegivet, at de ville g\u00e5 efter et speciale som svineproducent. Men efter to dage ude ved en svineproducent har 15 ud af 40 elever valgt at g\u00e5 efter et liv i grisestaldene. If\u00f8lge Kasper Hansen, praktikansvarlig p\u00e5 Dalum Landbrugsskole, var der en del skepsis blandt eleverne i starten. Men det er et vigtigt tiltag, mener han. - Det er helt okay at v\u00e6lge svinelandbruget fra. Men eleverne skal g\u00f8re det p\u00e5 et oplyst grundlag, siger Kasper Hansen. Selvom landm\u00e6ndene kan f\u00e5 udenlandsk arbejdskraft til at g\u00f8re arbejdet i svinestaldene, er det alligevel vigtigt, at der uddannes danske svineproducenter, mener Kasper Hansen. - Den knowhow, og det vi ved og kan her i Danmark, skal vi holde fast i. Det er d\u00e9t, vi er kendt for worldwide, siger Kasper Hansen. Det er i Mikkel Grubbes stalde, Thilde Christensen skal pr\u00f8ve kr\u00e6fter med svineproduktion efter nyt\u00e5r. Han tror, at svineproducenterne ikke har v\u00e6ret gode nok til at vise, hvad de kan. - Vi har v\u00e6ret for d\u00e5rlige til at fort\u00e6lle, hvilket produkt vi laver, siger Mikkel Grubbe. Derfor er han meget glad for, at eleverne fra Dalum Landbrugsskole kommer forbi hans stalde. - Jeg synes, det er helt fantastisk, at vi p\u00e5 to dage kan t\u00e6nde et ungt menneske som Thilde. Jeg gl\u00e6der mig til at give alt det, jeg ved om det her fag videre, siger Mikkel Grubbe.", "annotations": [{"label": 2, "user": 1}], "meta": {}, "annotation_approver": null, "hash_id": -1151825249640709967, "scrape_date": ["2020-03-21 13:18:04"], "url": ["https://www.dr.dk/nyheder/regionale/fyn/svinestaldene-tiltraekker-ikke-de-unge-men-thilde-blev-inspireret-af-nyt"], "section": "Fyn", "author": "Jakob H\u00f8strup Henrik Mikaelsen Sofie Lodahl \u00d8rts", "date": ["2019-12-10 17:11"], "title": ["Svinestaldene tiltr\u00e6kker ikke de unge, men Thilde blev inspireret af nyt grisekorps"], "title_summary": ["Dalum Landbrugsskole har f\u00e5et flere til at blive svineb\u00f8nder, og det er tiltr\u00e6ngt."], "image_caption": "19-\u00e5rige Thilde Christensen er et s\u00e6rsyn i de danske svinestalde. Der er nemlig f\u00e5 elever, der v\u00e6lger at specialisere sig inden for svineproduktion. (Foto:\u00a0Sofie \u00d8rts) Det er grise som dem her, Thilde Christensen skal arbejde med det n\u00e6ste \u00e5r i sin praktik. (Foto:\u00a0Sofie \u00d8rts) Mikkel Grubbe er meget glad for, at flere har valgt at blive svinebonde. (Foto:\u00a0Sofie \u00d8rts)"}
{"id": 73, "text": "Josephine Bondtofte har hele sit liv k\u00e6mpet med at kunne overskue sin hverdag. Om det var skolegang eller samv\u00e6r med vennerne, hun skulle have til at fungere, s\u00e5 endte det ofte i konflikter. - Det sociale samspil var et problem. Jeg blev tit misforst\u00e5et og stod i frustration og kunne finde p\u00e5 at blive sur. Langt op i voksenlivet har hun haft problemer med at f\u00e5 hverdagen til at h\u00e6nge sammen. - I skolen var der ikke noget, der hang fast, og jeg blev smidt ud af uddannelser og blev smidt ud af produktionsskole. Det var et problem at fokusere og m\u00f8de op, fort\u00e6ller hun. Som 22-\u00e5rig blev hun diagnosticeret med adhd, men f\u00f8rst for to \u00e5r siden fik hun hj\u00e6lp til at leve med sin opm\u00e6rksomhedsforstyrrelse. Hun fik nemlig et kursus i at forst\u00e5 sin diagnose hos Center for Specialundervisning for Voksne i Odense. Det kursus st\u00e5r Jeanette M\u00e5nsson for. Hun mener, at det ofte er sv\u00e6rt at f\u00e5 hj\u00e6lp, n\u00e5r adhd-diagnosen f\u00f8rst er blevet tildelt efter du er blevet voksen. - Tidligere troede man, at det var en diagnose, som man fandt hos b\u00f8rn, og s\u00e5 forsvandt det lige s\u00e5 stille i voksen\u00e5rene. Men s\u00e5dan er det ikke, siger Jeanette M\u00e5nsson. P\u00e5 kurset l\u00e6rer de voksne med adhd at h\u00e5ndtere de problemer, der ofte opst\u00e5r, men som de ikke er blevet gjort opm\u00e6rksom p\u00e5 tidligere i deres liv. - Det kan v\u00e6re manglende impulskontrol, manglende koncentration og opm\u00e6rksomhed, d\u00e5rlig hukommelse, at man ikke kan skabe struktur eller planl\u00e6gge. De problemer f\u00f8rer tit til konflikter for dem, siger Jeanette M\u00e5nsson. P\u00e5 kurset fors\u00f8ger hun at l\u00e6re deltagerne at t\u00e6nke over, hvorfor de handler, som de g\u00f8r. - Vi g\u00f8r dem bevidste om, at de ofte bliver fanget i nogle automatiske tanker, som ikke er tilstr\u00e6kkelige, fort\u00e6ller hun. - N\u00e5r man har en l\u00f8sning, skal man n\u00e5 at kigge p\u00e5, hvad der er en god ting ved l\u00f8sningen, og hvad der er d\u00e5rlige ting, inden vi kan vide, om en l\u00f8sning p\u00e5 et problem er god, fort\u00e6ller Jeanette M\u00e5nsson. Den m\u00e5de at t\u00e6nke p\u00e5 har gavnet Josephine Bondtofte. - Jeg blev tit styret af mine egne opfattelser og mine egne f\u00f8lelser og m\u00e5ske ikke s\u00e5 meget af, hvad der egentlig skete, og hvad der er det egentlige problem var, fort\u00e6ller hun. Men hun f\u00f8ler sig meget bedre rustet til at komme igennem hverdagen, efter hun har v\u00e6ret p\u00e5 kursus i sin diagnose. - F\u00f8r var jeg ofte i min egen boble. Jeg t\u00e6nkte, at alle t\u00e6nkte ligesom mig, og det g\u00f8r de jo ikke. Nu t\u00e6nker jeg: \"Det her er en anden person. Jeg ved ikke, hvad der er sket f\u00f8r, og jeg ved ikke, om det gavner, at jeg siger noget\", siger Josephine Bondtofte. Kurset har ogs\u00e5 l\u00e6rt Josephine Bondtofte at organisere sin hverdag, s\u00e5 hun har overskud til at tage bedre beslutninger. Hun bruger apps og tavler til at give hende et overblik over sine planer. - Hvis der dukker uforudsigelige ting op, s\u00e5 kan jeg h\u00e5ndtere det nu. Hvis der kom en kammerat forbi, eller en f\u00f8dselsdag flyttede dato, s\u00e5 kunne jeg f\u00f8r blive sur og sige: \"Det kan jeg ikke\", selvom jeg egentlig gerne ville. Men min krop kunne ikke, siger hun. Josephine Bondtofte er ikke alene med de gode oplevelser, fort\u00e6ller Jeanette M\u00e5nsson. M\u00e5linger af deltagernes oplevelser efter kurserne tyder p\u00e5 personlige forbedringer. - De viser, at der er markante forbedringer af deres adhd -symptomer og deres livskvalitet, fort\u00e6ller hun. Projektet er derfor blevet udvalgt som et ud af fem sociale projekter, der efter at have v\u00e6ret en succes i enkelte kommuner nu skal udbredes til en st\u00f8rre dele af landet. - Vi har nogle huller i vores velf\u00e6rdssystem, og derfor bruger vi nogle penge p\u00e5 nogle af de her grupper, som risikerer at ende som socialt udsatte, fordi de ikke f\u00e5r hj\u00e6lp til at mestre deres hverdag, siger indenrigsminister Astrid Krag om bevillingen. Kurset har hidtil v\u00e6ret udbudt af af Odense, Lolland og Aller\u00f8d Kommuner, men med den nye st\u00f8tte er det meningen, at det skal udbredes til 10 til 18 kommuner. Det gl\u00e6der Jeanette M\u00e5nsson, at undervisningen kan blive tilg\u00e6ngelig for flere mennesker. - Vi f\u00e5r mange henvendelser fra folk, der gerne vil have hj\u00e6lp, men som ikke kan f\u00e5 det i deres hjemkommuner. S\u00e5 det giver rigtig god mening at brede det her ud, siger Jeanette M\u00e5nsson fra Center for Specialundervisning for Voksne. Hun er sikker p\u00e5, at kurserne giver deltagerne helt nye muligheder. - De kan g\u00f8re ting, som de tidligere ikke har kunnet lykkes med, som for eksempel at f\u00e6rdigg\u00f8re en uddannelse, siger hun. Det er blandt andet tilf\u00e6ldet for Josephine Bondtofte. Hun l\u00e6ser i dag til p\u00e6dagog, og hverdagen p\u00e5 studiet lykkes if\u00f8lge hende selv i h\u00f8j grad, fordi hun har v\u00e6ret p\u00e5 kursus. - Det har givet mig alt, for at jeg kunne have en almindelig hverdag. Jeg kan overskue alt. M\u00f8der og studier. Jeg kan v\u00e6re sammen med andre mennesker i l\u00e6ngere tid ad gangen, fort\u00e6ller Josephine Bondtofte.", "annotations": [{"label": 2, "user": 1}], "meta": {}, "annotation_approver": null, "hash_id": 7315591305011735739, "scrape_date": ["2020-03-21 13:18:04"], "url": ["https://www.dr.dk/nyheder/regionale/fyn/josephine-er-voksen-og-har-adhd-nu-har-jeg-laert-haandtere-hverdagen"], "section": "Fyn", "author": "Michael Strandfelt Anders Lifland Trine S\u00f8gaard R\u00f8dk\u00e6r", "date": ["2019-12-15 10:18"], "title": ["Josephine er voksen og har adhd: Nu har jeg l\u00e6rt at h\u00e5ndtere hverdagen"], "title_summary": ["Projekt for voksne med adhd har s\u00e5 stor succes, at det nu skal udbredes til en r\u00e6kke andre kommuner."], "image_caption": "Josephine Bondtofte f\u00f8ler sig meget bedre rustet til at komme igennem hverdagen, efter hun har v\u00e6ret p\u00e5 kursus i sin diagnose. Foto: Thea Bj\u00f8rn Tidligere troede man, at adhd var en diagnose, som man fandt hos b\u00f8rn, og s\u00e5 forsvandt det lige s\u00e5 stille i voksen\u00e5rene. Men s\u00e5dan er det ikke, siger Jeanette M\u00e5nsson. Foto: Thea Bj\u00f8rn"}
{"id": 74, "text": "Uffe Bjerreg\u00e5rd v\u00e5gner op i hospitalssengen til stille musik. Idet han \u00e5bner \u00f8jnene, ser han dyr og skov omkring sig som det allerf\u00f8rste. Uffe Bjerreg\u00e5rd deltager i et fors\u00f8g p\u00e5 Odense Universitetshospital, der skal g\u00f8re oplevelsen af at v\u00e5gne efter en operation mindre stressende. Det sker med de idylliske naturvideoer, der afspilles, mens Uffe Bjerreg\u00e5rd v\u00e5gner op af narkosen efter sin kn\u00e6operation. - Det er jo fornemt. Musikken er god, og billederne er dejlige at se p\u00e5, fort\u00e6ller han. Projektet er baseret p\u00e5 erfaringer i psykiatrien og p\u00e5 plejehjem, hvor billeder og musik er blevet brugt til at berolige borgere. Videoerne har ogs\u00e5 tidligere v\u00e6ret brugt p\u00e5 b\u00f8rneafdelinger. Og nu skal det alts\u00e5 testes, om det har en m\u00e5lbar gavnlig effekt efter operationer. - Vi fors\u00f8ger at give patienterne en roligere oplevelse af at v\u00e5gne op p\u00e5 et hospital, hvor der ellers normalt er mange fremmede lyde og maskiner, fort\u00e6ller Britt Darley, der er afdelingssygeplejerske p\u00e5 opv\u00e5gningsafdelingen p\u00e5 Odense Universitetshospital. Sk\u00e6rmene og h\u00f8jtalerne blev sat op i august ved seks sengepladser, og i fors\u00f8gsperioden registrerer sygeplejerskerne, hvordan opv\u00e5gningerne forl\u00f8ber. Resultaterne skal blandt andre vurderes af Dorthe Hasfeldt-Hansen, der er post. doc. og klinisk sygeplejeforsker. - Vi ser dels p\u00e5 patienternes egen oplevelse af at kigge p\u00e5 sk\u00e6rmene, og s\u00e5 kigger vi p\u00e5, om sygeplejerskerne kan m\u00e6rke en effekt p\u00e5 arbejdsmilj\u00f8et, siger Dorthe Hasfeldt-Hansen. Det er endnu for tidligt at sige, hvilken effekt musik og billeder har. De forel\u00f8bige resultater har dog if\u00f8lge Odense Universitetshospital v\u00e6ret lovende. Indtil videre er 224 patienter v\u00e5gnet op til naturvideoer og klavermusik, og af dem svarer 217, at det var \"behageligt og afslappende\". - Mange af patienterne fort\u00e6ller os, at det er en god oplevelse. De f\u00e5r noget andet at t\u00e6nke p\u00e5, siger sygeplejerske Britt Darley. Hun fort\u00e6ller, at sygeplejerskerne p\u00e5 afdelingen har oplevet, at patienterne er nemmere at tale med, n\u00e5r de har f\u00e5et lov til at v\u00e5gne op til den afslappende musik. Det sker ellers af og til, at nogle patienter p\u00e5 afdelingen er aggressive over for personalet i forbindelse med opv\u00e5gning. - Det indikerer, at det virker, men vi skal jo have flere patienter igennem, f\u00f8r vi kan sige med sikkerhed, at det virker, siger klinisk sygeplejeforsker Dorthe Hasfeldt-Hansen. Hvis personalets f\u00f8rste fornemmelser viser sig at holde stik, n\u00e5r fors\u00f8gsperioden evalueres, f\u00e5r sk\u00e6rmene formentlig lov til at blive p\u00e5 opv\u00e5gningsstuerne, og Dorthe Hasfeldt-Hansen h\u00e5ber, at hun kan f\u00e5 lov til at teste, om den rolige opv\u00e5gning kan have flere gavnlige effekter. - Man kunne godt registrere smerteoplevelsen, for vi ved faktisk fra tidligere forskning, at videoer og lyd kan p\u00e5virke folks smerteniveau, siger hun. N\u00e5r Odense Universitetshospital rykker over p\u00e5 det nye supersygehus i Odense, der efter planen st\u00e5r f\u00e6rdigt i 2022, ser Dorthe Hasfeldt-Hansen muligheder for at benytte videoerne i endnu h\u00f8jere grad. - P\u00e5 de nye operationsstuer, er der faktisk sk\u00e6rme, s\u00e5 det kunne v\u00e6re en mulighed at vise naturfilm, s\u00e5 patienterne kan falde i s\u00f8vn til det samme, som de v\u00e5gner op til, siger hun. Projektet med de seks sk\u00e6rme p\u00e5 opv\u00e5gningsafsnittet i Odense skal evalueres endeligt til marts 2020, og st\u00e5r det til kn\u00e6opererede Uffe Bjerreg\u00e5rd, kan sygehuset godt forts\u00e6tte med ordningen fremover. - Det her er bare dejligere at v\u00e5gne op til. Hvis der ikke er personale i n\u00e6rheden, s\u00e5 kan man bare ligge og kigge p\u00e5 billederne, siger han.", "annotations": [{"label": 1, "user": 1}], "meta": {}, "annotation_approver": null, "hash_id": -6031446940788784058, "scrape_date": ["2020-03-21 13:18:04"], "url": ["https://www.dr.dk/nyheder/regionale/fyn/fald-i-soevn-paa-operationsbordet-vaagn-op-i-skoven"], "section": "Fyn", "author": "Michael Strandfelt Anders Lifland N\u00f8rgaard", "date": ["2019-12-05 19:08"], "title": ["Fald i s\u00f8vn p\u00e5 operationsbordet - v\u00e5gn op i skoven"], "title_summary": ["Hospital fors\u00f8ger at g\u00f8re opv\u00e5gning efter operation mere afslappende med natur og og musik."], "image_caption": "Uffe Bjerregaards udsigt efter operationen. Dorthe Hasfeldt-Hansen h\u00e5ber p\u00e5 at kunne unders\u00f8ge, om filmene kan v\u00e6re smertelindrende."}
{"id": 75, "text": "Det havde taget flere dage at planl\u00e6gge. Hvordan skulle man ellers kunne sende d\u00e9t signal? Man var n\u00f8dt til at g\u00f8re noget, der b\u00e5de kunne vise ens evner og samtidig g\u00f8re det klart, at man ikke fandt sig i noget. Man ville tage h\u00e6vn, og nu var alt klart. Midt om natten begyndte de at s\u00e6tte de 200 kilo spr\u00e6ngstof fast p\u00e5 Nordeuropas h\u00f8jeste t\u00e5rn. F\u00e5 timer efter var t\u00e5rnet fortid. Dette er historien om, hvordan tyske nazister klokken 06.20 den 14. december 1944 spr\u00e6ngte Odinst\u00e5rnet i Odense i luften. Men inden vi kommer dertil, skal vi lige tilbage til begyndelsen. For hvorfor stod der et 177 meter h\u00f8jt t\u00e5rn i Odense? Det var faktisk lidt af en tilf\u00e6ldighed, at t\u00e5rnet overhovedet blev bygget. Det var s\u00e5dan set aldrig meningen. Men da man var i gang at bygge Den Gamle Lilleb\u00e6ltsbro, havde man alt for meget materiale til overs. Dengang var tendensen, at man ville bygge stort, men uden at noget skulle g\u00e5 til spilde. Derfor fandt en ingeni\u00f8r p\u00e5, at man skulle bruge de 300 tons overskudsjern til at bygge et t\u00e5rn. F\u00f8rst var det tanken, at t\u00e5rnet skulle st\u00e5 t\u00e6t p\u00e5 Lilleb\u00e6lt, men id\u00e9manden havde et stort og pengest\u00e6rkt netv\u00e6rk med bosted i Odense. De ville have, at t\u00e5rnet skulle kunne ses, forklarer Andreas Skov, der er arkivar p\u00e5 Stadsarkivet i Odense. - Da man f\u00f8rst havde valgt Odense, valgte man selvf\u00f8lgelig det h\u00f8jeste punkt i byen, og det er Bolbro Bakke. Det tog omkring et \u00e5r at bygge det 177 meter h\u00f8je t\u00e5rn. Men det var ikke kun i dansk, fynsk og odenseansk m\u00e5lestok, at der var tale om et h\u00f8jt t\u00e5rn, forklarer Andreas Skov. - Da det blev bygget, var det Nordeuropas h\u00f8jeste. Det er kun Eiffelt\u00e5rnet, der overg\u00e5r det. P\u00e5 Kristi himmelfartsdag i 1935 kunne de f\u00f8rste g\u00e6ster komme ind i t\u00e5rnet. Her blev de m\u00f8dt af et spektakul\u00e6rt syn. P\u00e5 det f\u00f8rste plateau - 76 meter oppe - \u00e5bnede elevatoren d\u00f8ren til en en stjerneformet restaurant med plads til 250 spisende g\u00e6ster. Havde man mod p\u00e5 mere, kunne man tage en drink i 'Konkylie-baren', der i 140 meters h\u00f8jde snoede sig som en vindeltrappe mod toppen. Det odenseanske t\u00e5rn blev hurtigt en turistmagnet, og folk fra hele landet var hurtige til at tage det til sig. Det afspejles blandt andet i \u00e5rlige bes\u00f8gstal p\u00e5 op mod 250.000 g\u00e6ster. P\u00e5 den m\u00e5de fik det prentet sig ind i Odenses dna. - Odense blev hurtigt forbundet med t\u00e5rnet, og det var vitterligt byens vartegn, fort\u00e6ller Andreas Skov. Men selvom t\u00e5rnet var h\u00f8jt, blev bes\u00f8gstallene ikke ved med at rage op i himlen. Anden Verdenskrig gjorde, at det var noget mere vanskeligt at afl\u00e6gge det et visit. Det gjorde dog ikke tyskernes interesse for Odinst\u00e5rnet mindre. Tv\u00e6rtimod. De s\u00e5 det som et oplagt m\u00e5l. Derfor overvejede de f\u00f8rst, om det kunne bruges som en lyttepost. Men p\u00e5 grund af h\u00f8jden var der s\u00e5 meget vind, at det larmede for meget. I slutningen af 1944 fandt de l\u00f8sningen. De ville geng\u00e6lde modstandsbev\u00e6gelsens aktioner. - Fra tysk hold besluttede man sig for, at der skulle laves en aktion mod enten Odinst\u00e5rnet eller en glasfabrik inde midt i Odense, og d\u00e9r valgte man t\u00e5rnet, forklarer arkivaren. Derfor satte de den tyske terrorafdeling Petergruppen til at udf\u00f8re aktionen. - Det var absolut den mest komplicerede opgave af alle de spr\u00e6ngninger og drab, Petergruppen lavede i Danmark, siger Andreas Skov. Men det her skulle ikke bare v\u00e6re en spr\u00e6ngning. Den skulle v\u00e6re p\u00e6n, s\u00e5 gruppen kunne vise, hvor god den var til sit 'arbejde'. - Med en p\u00e6n spr\u00e6ngning mente man, at det ikke bare skulle spr\u00e6nges, s\u00e5 det fl\u00f8j over flere hundrede meter. Nej, det skulle styrte ned p\u00e5 en p\u00e6n m\u00e5de, fort\u00e6ller Andreas Skov. For at f\u00e5 t\u00e5rnet til at falde sammen som en harmonika, skulle der bruges spr\u00e6ngstof. Masser af spr\u00e6ngstof. Over to dage sad Petergruppen og syede 200 kilo plastisk spr\u00e6ngstof ind i stofposer, som skulle placeres rundt omkring p\u00e5 t\u00e5rnet. Midt om natten den 14. december gik aktionen i gang. Tre personer kravlede rundt p\u00e5 t\u00e5rnet og placerede spr\u00e6ngstoffet, mens et hold stod nede p\u00e5 jorden og s\u00f8rgede for at f\u00e5 det hejst op i t\u00e5rnet. - Efter flere timer blev man f\u00e6rdig og t\u00e6ndte lunten. Den havde en lang t\u00e6ndingstid, s\u00e5 de kunne n\u00e5 at komme v\u00e6k, fort\u00e6ller Andreas Skov. To kilometer v\u00e6k p\u00e5 Husmandsskolen i Odense, der under bes\u00e6ttelsen fungerede som Gestapos hovedkvarter i Odense, stod lederne og kiggede med. De kunne lide, hvad de s\u00e5. Spr\u00e6ngningen gik fuldst\u00e6ndig som planlagt. De 300 tons jern foldede sig sammen, som n\u00e5r man giver slip p\u00e5 en sp\u00e6ndt elastik. - Vi ved fra telefonsamtaler et par timer senere, at der herskede en betydelig stolthed og eufori over, at man havde leveret en s\u00e5 flot spr\u00e6ngning. I tysk sammenh\u00e6ng var det et spr\u00e6ngnings-mesterv\u00e6rk, forklarer Andreas Skov. Selvom det nu er 75 \u00e5r siden, at Odinst\u00e5rnet blev fjernet fra landkortet, er det bestemt ikke glemt. I Odense er der nemlig en forening, der k\u00e6mper for, at Odinst\u00e5rnet skal genopst\u00e5. - Vores vedt\u00e6gter siger, at vi skal holde tanken ved lige. Det vil sige, at vi skal oplyse om Odinst\u00e5rnet, og s\u00e5 arbejder vi p\u00e5, at der skal bygges et nyt t\u00e5rn, siger Leif Rasmussen, der er formand for foreningen Odinst\u00e5rnet. Dr\u00f8mmen er helt klar: Der skal komme et nyt Odinst\u00e5rn til den fynske hovedstad. Men det er dog ikke tanken, at det skal v\u00e6re en 1:1-kopi af det gamle t\u00e5rn. - Det skal v\u00e6re noget mere moderne, hvor man kan blande beboelse, forretninger og andet, der kan tiltr\u00e6kke turister. Det kunne eksempelvis v\u00e6re et udkigst\u00e5rn, fort\u00e6ller formanden, som ikke er i tvivl om, hvorfor foreningens arbejde er vigtigt. - Odense skal stadig v\u00e6re p\u00e5 landkortet. Vi er midt i Danmark, og et h\u00f8jt t\u00e5rn her i byen vil give et spektakul\u00e6rt syn, fordi der er vand hele vejen rundt om \u00f8en. Der er endnu ingen konkrete planer, men kommer den rette mulighed, er foreningen klar til at sl\u00e5 til. Den har nemlig forberedt sig ved at registrere flere navne med tilknytning til Odinst\u00e5rnet. - Vi har beskyttet navnet. Men vi har ogs\u00e5 lavet et nyt navn, 'Odin Tower'. Det er lidt mere moderne, hvis der kommer nogle internationale investorer, siger formanden.", "annotations": [{"label": 2, "user": 1}], "meta": {}, "annotation_approver": null, "hash_id": -975918182402418300, "scrape_date": ["2020-03-21 13:18:05"], "url": ["https://www.dr.dk/nyheder/regionale/fyn/med-200-kilo-spraengstof-jaevnede-nazisterne-nordeuropas-hoejeste-taarn-med"], "section": "Fyn", "author": "Jonatan Grau M\u00f8ller L\u00e6rke Kromann (grafik)", "date": ["2019-12-13 20:15"], "title": ["Med 200 kilo spr\u00e6ngstof j\u00e6vnede nazisterne Nordeuropas h\u00f8jeste t\u00e5rn med jorden i Odense"], "title_summary": ["L\u00f8rdag er det 75 \u00e5r siden, at det 177 meter h\u00f8je Odinst\u00e5rn som en h\u00e6vnaktion blev spr\u00e6ngt i luften."], "image_caption": "Andreas Skov er arkivar ved stadsarkivet i Odense og ekspert i bes\u00e6ttelsen. Som formand for Foreningen Odinst\u00e5rnet k\u00e6mper Leif Rasmussen for, at der skal komme et nyt t\u00e5rn med samme navn til Odense."}
{"id": 76, "text": "Normalt m\u00e5 du ikke have en beholder st\u00f8rre end 100 milliliter v\u00e6ske med i h\u00e5ndbagagen, n\u00e5r du skal ud at flyve. Men nu \u00e6ndrer flere danske lufthavne p\u00e5 reglerne. - Gr\u00e6nsen for, hvor meget h\u00e5ndsprit man m\u00e5 have med, har vi simpelthen fjernet midlertidigt, fort\u00e6ller sikkerhedschef i Aalborg Lufthavn S\u00f8ren Bjerg. Samme regel\u00e6ndring har man indf\u00f8rt i Billund Lufthavn, og det betyder, at du faktisk m\u00e5 have helt op til to liter h\u00e5ndsprit med, hvis du rejser fra en af de to lufthavne. I K\u00f8benhavns Lufthavn opererer man med en gr\u00e6nse p\u00e5 en halv liter h\u00e5ndsprit i h\u00e5ndbagagen. Det sker for at im\u00f8dekomme de passagerer, som gerne vil have ekstra h\u00e5ndsprit med p\u00e5 rejsen af frygt for at blive smittet med coronavirus. I Aalborg Lufthavn forventer man langt fra, at passagererne vil udnytte gr\u00e6nsen fuldt ud, men man har set eksempler p\u00e5 passagerer, der \u00f8nsker at medbringe beholdere, der m\u00e5ske er 50 milliliter st\u00f8rre. Og det skal de have lov til, siger S\u00f8ren Bjerg: - Vi vil ikke som lufthavn st\u00e5 og skulle konfiskere folks h\u00e5ndsprit og derved ogs\u00e5 fjerne hygiejne og forbehold for coronavirus hos passagerne. S\u00f8ren Bjerg fort\u00e6ller, at man har clearet reglerne med myndighederne, og at lufthavnen ogs\u00e5 g\u00f8r det, fordi det ligger i forl\u00e6ngelse af Sundhedsstyrelsens r\u00e5d om at vaske h\u00e6nder og eventuelt bruge h\u00e5nddesinfektion, n\u00e5r man skal ud at rejse. Ogs\u00e5 i Billund Lufthavn kommer regel\u00e6ndringen, efter at man har talt med de relevante myndigheder. - Vi har v\u00e6ret i dialog med Trafikstyrelsen, som er myndighed p\u00e5 security-omr\u00e5det, og vi har besluttet at sidestille h\u00e5ndsprit med personlig medicin. Man skal dog forvente, at det tager lidt ekstra tid i security, for vi skal selvf\u00f8lgelig sikre os, at det er h\u00e5ndsprit, der er i beholderen, siger Jan Hessellund, der er direkt\u00f8r i Billund Lufthavn. Sikkerhedschefen i Aalborg Lufthavn S\u00f8ren Bjerg understreger, at man ikke g\u00e5r p\u00e5 kompromis med sikkerheden ved at tillade st\u00f8rre m\u00e6ngder h\u00e5ndsprit. N\u00e5r man fremover skal gennem sikkerhedskontrollen og har h\u00e5ndsprit i en beholder p\u00e5 mere end 100 milliliter, vil man blive bedt om at placere beholderen i en bakke for sig, n\u00e5r den skal screenes. - Alt vores udstyr i vores sikkerhedskontrol er lavet s\u00e5dan, at vi kan screene for spr\u00e6ngstoffer, hvis det er det, man pr\u00f8ver at komme igennem med i stedet for eksempelvis h\u00e5ndsprit. Vi kan tydeligt se, om det er h\u00e5ndsprit, man har med. De nye regler omkring h\u00e5ndsprit vil blive oph\u00e6vet igen, n\u00e5r der p\u00e5 et tidspunkt ikke l\u00e6ngere er smittefare. - S\u00e5 g\u00e5r vi tilbage til de regels\u00e6t, vi havde f\u00f8r, siger S\u00f8ren Bjerg.", "annotations": [{"label": 2, "user": 1}], "meta": {}, "annotation_approver": null, "hash_id": 1253226252005757473, "scrape_date": ["2020-03-21 13:18:05"], "url": ["https://www.dr.dk/nyheder/regionale/nordjylland/lufthavne-aendrer-paa-reglerne-nu-maa-du-have-ekstra-haandsprit-med-i"], "section": "Nordjylland", "author": "Klaus Videb\u00e6k Marie-Ane Buus Simonsen", "date": ["2020-03-03 15:45", "2020-03-04 09:52"], "title": ["Lufthavne \u00e6ndrer p\u00e5 reglerne: Nu m\u00e5 du have ekstra h\u00e5ndsprit med i h\u00e5ndbagagen"], "title_summary": ["Tre lufthavne lemper p\u00e5 kravet om maksimalt 100 milliliter v\u00e6ske i h\u00e5ndbagagen."], "image_caption": "I flere lufthavne er det nu tilladt at medbringe mere h\u00e5ndsprit end normalt. (Foto:\u00a0Simon Skipper \u00a9\u00a0Scanpix)"}
{"id": 77, "text": "Det var ikke alle, der reagerede lige positivt, da de h\u00f8rte, at lastbilchauff\u00f8r Ole Breumlund fra Gj\u00f8l i Nordjylland i denne uge skulle en tur til Italien. Det kan da ogs\u00e5 umiddelbart virke b\u00e5de un\u00f8dvendigt og uforsigtigt. Men det er det ikke. Der er ingen fare forbundet med at fragte f\u00f8devarer og pakker fra for eksempel Italien til Danmark, hvis man samtidig tager sine forbehold og undg\u00e5r t\u00e6t kontakt med andre p\u00e5 vejen. Samtidig er det vigtigt at holde hjulene i gang, p\u00e5peger Ole Breumlund. Mens det meste af Danmark er lukket ned for at undg\u00e5, at smitte med coronavirus spreder sig, er det nemlig vigtigt, at ikke bare l\u00e6ger og sygeplejersker st\u00e5r til r\u00e5dighed. Ogs\u00e5 mekanikere, lastbilchauff\u00f8rer, folk der arbejder p\u00e5 vandv\u00e6rker eller udf\u00f8rer andre lignende funktioner, er vigtige, hvis man skal holde landet k\u00f8rende og vil have luft i d\u00e6kkene, varer p\u00e5 hylderne og en stabil vandforsyning, siger han. - Det handler om, at de, der kan tage ansvar, tager ansvar, kommer det fra Ole Breumlund. F\u00f8r han tog afsted, har han v\u00e6ret i t\u00e6t kontakt med sin spedit\u00f8r, sin vognmand og agent i Italien om forholdene p\u00e5 turen, og undervejs har han taget alle de forholdsregler, han kan. Han har sprit, handsker og ogs\u00e5 maske med p\u00e5 turen, men vigtigst af alt har han s\u00f8rget for at holde afstand til alle. N\u00e5r der skal kvitteres for leveringer, g\u00e5r papiret ikke fra h\u00e5nd til h\u00e5nd, men bliver efterladt s\u00e5 modparten kan skrive under for sig selv. N\u00e5r Ole Breumlund p\u00e5 sin tur har v\u00e6ret forbi byer som Parma, Milano og Firenze har han ogs\u00e5 oplevet, hvordan der gradvist er blevet skruet endnu h\u00f8jere op for sikkerheden. For eksempel er der sat barrierer op mellem ham og medarbejderne p\u00e5 lagrene, selvom han ikke i forvejen har kontakt til dem. Siden Ole Breumlund kom til Italien i onsdags, har folk dog generelt v\u00e6ret meget forsigtige. I et supermarked, som han bes\u00f8gte, var der n\u00e6sten ingen kunder. Folk holdt desuden s\u00e5 god afstand til hinanden, at der kun var en kunde ved hver reol med varer ad gangen. - Hvis man ville hen til en reol, blev man st\u00e5ende, indtil den person, der stod der, var helt v\u00e6k. Med oplevelserne fra Italien i baghovedet er han selv ekstra p\u00e5passelig. Efter ankomst til Padborg ville han i morges spise morgenmad p\u00e5 en rasteplads. Men da der samtidig kom to turistbusser med danskere sydfra, der stod t\u00e6t i k\u00f8, lod han v\u00e6re. - Jeg gik ind, og s\u00e5 gik jeg lige ud igen. Der var ikke noget sikkerhed i det, siger han. I aften g\u00e5r turen videre mod Stavanger i Norge, inden Ole Breumlund vender hjem igen. Eller, det vil sige, ikke helt. Da flere af hans familiemedlemmer har sv\u00e6kket helbred, har han f\u00e5et lov at l\u00e5ne et sommerhus af nogle gode venner, hvor han s\u00e6tter sig selv i karant\u00e6ne for at v\u00e6re p\u00e5 den sikre side. Han er dog klar til at tage af sted igen, hvis han bliver bedt om det. - Alle funktioner i samfundet skal blive ved med at k\u00f8re. Mit budskab er bare, at man t\u00e6nker over, hvad man selv g\u00f8r, og at man beskytter hinanden, siger han.", "annotations": [{"label": 2, "user": 1}], "meta": {}, "annotation_approver": null, "hash_id": 1898853469497706958, "scrape_date": ["2020-03-21 13:18:05"], "url": ["https://www.dr.dk/nyheder/regionale/nordjylland/lastbilchauffoer-er-netop-hjemvendt-fra-italien-jeg-maa-tage-ansvar"], "section": "Nordjylland", "author": "Klaus Videb\u00e6k", "date": ["2020-03-15 20:18"], "title": ["Lastbilchauff\u00f8r er netop hjemvendt fra Italien: 'Jeg m\u00e5 tage ansvar ligesom alle andre'"], "title_summary": ["Ole Breumlund har v\u00e6ret p\u00e5 fragttur til Italien, men tog ingen chancer undervejs."], "image_caption": "Ole Breumlund er en af de chauff\u00f8rer, der fragter varer frem og tilbage i Europa trods udbruddet af coronavirus. (Foto:\u00a0Ole Breumlund \u00a9\u00a0(Privatfoto)) Der holdes god afstand mellem kunderne i et supermarked i den italienske by Parma. (Foto:\u00a0Ole Breumlund \u00a9\u00a0(Privatfoto))"}
{"id": 78, "text": "Hvis dit barn har ulovligt frav\u00e6r i skolen, vil det nogle steder betyde, at din b\u00f8rnecheck bliver inddraget. Men andre steder beh\u00f8ver du ikke frygte at blive ramt p\u00e5 pengepungen endnu. Der er nemlig meget stor forskel p\u00e5, hvordan kommunerne tolker reglerne om tr\u00e6k i b\u00f8rnepengene ved ulovligt frav\u00e6r. Mens nogle f\u00e5 allerede er i gang, skal andre f\u00f8rst til at begynde at h\u00e5ndh\u00e6ve loven. Det viser en rundsp\u00f8rge til landets kommuner, som DR har lavet, og som 67 kommuner har svaret p\u00e5. Hvis dit barn har 15 procents ulovligt frav\u00e6r i l\u00f8bet af et kvartal, har kommunerne siden august haft mulighed for at tr\u00e6kke dig i b\u00f8rnepenge. Det har to kommuner indtil videre valgt at g\u00f8re - Aarhus og N\u00e6stved. I N\u00e6stved har 22 for\u00e6ldre f\u00e5et besked om, at de m\u00e5 vinke farvel til b\u00f8rnepengene i n\u00e6ste kvartal. Nu vil kommunen se, om den 'straf' er vejen frem, fort\u00e6ller centerchef i Dagtilbud og Skole Lars Nedergaard. - Der er nogen, det ikke virker p\u00e5, fordi der skal andre ting til. De n\u00e6ste kvartaler vil vise, om det er en fast gruppe, eller om niveauet falder eller stiger. Det sidste vil dog overraske mig. Reglerne er, at hvis eleven har mere end 15 procents ulovligt frav\u00e6r, skal skolelederen fort\u00e6lle det til kommunen. Herefter er det kommunens beslutning, om der skal tr\u00e6kkes b\u00f8rnepenge eller ej. I N\u00e6stved Kommune vil de ikke svare specifikt p\u00e5, hvad \u00e5rsagen til elevernes frav\u00e6r er, men de peger p\u00e5, at en forl\u00e6nget sommerferie kan v\u00e6re en \u00e5rsag hos nogle. 42 ud af de 67 kommuner, der har svaret p\u00e5 DR Nyheders rundsp\u00f8rge, har ikke modtaget nogen indberetninger fra skolerne. I flere tilf\u00e6lde skyldes det, at man slet ikke er g\u00e5et i gang med at h\u00e5ndh\u00e6ve reglerne. Det er blandt andet tilf\u00e6ldet i Odense Kommune. Her forklarer p\u00e6dagogisk chef Michael Plauborg, at de ikke kan begynde at indberette, f\u00f8r it-systemerne er klar. Hvilket de f\u00f8rst er midt i december, forklarer han. - Hvis jeg skal v\u00e6lge mellem at m\u00e5le p\u00e5, om det er vigtigst at f\u00e5 indberetninger, eller at vi er ethundrede procent sikre p\u00e5, at der er helt styr p\u00e5 data og processen omkring at inddrage for\u00e6ldrene, s\u00e5 v\u00e6lger jeg det sidste. Den strategi er der mange kommuner rundt om i landet, der har valgt at f\u00f8lge. Bekendtg\u00f8relsen for, hvordan kommunerne skal f\u00f8re den nye lovgivning ud i livet, kom nemlig f\u00f8rst i slutningen af oktober. Derfor mener Peter Panulla Toft, der er kontorchef for B\u00f8rn, Unge og Folkeskole i Kommunernes Landsforening, ikke, at kommunerne har haft en reel chance for at blive klar. - Vi ville have foretrukket, at loven f\u00f8rst tr\u00e5dte i kraft fra n\u00e6ste skole\u00e5r og ikke i august, siger han. Men i Esbjerg l\u00e6ser de ikke lovgivningen s\u00e5dan, fort\u00e6ller J\u00f8rn Henriksen, direkt\u00f8r for B\u00f8rn og Kulturforvaltningen. - Der st\u00e5r i bekendtg\u00f8relsen, at den tr\u00e6der i kraft den 1. januar 2020. Hvis vi har overset, at det er fra august og ikke januar, s\u00e5 har vi misforst\u00e5et det. B\u00f8rne- og undervisningsminister Pernille Rosenkrantz-Theil (S) er ikke tilfreds med, at det ikke er alle kommuner, der er i gang. Dog erkender hun, at der kunne have v\u00e6ret bedre kommunikation omkring bekendtg\u00f8relsen. - N\u00e5r vi laver en lovgivning, s\u00e5 er det meningen, den skal overholdes. Vi vil selvf\u00f8lgelig kigge ind i, hvad der er uklart. Jeg tror ikke, kommunerne g\u00f8r det af ond vilje, siger hun. N\u00e5r det kommer til, om det havde v\u00e6ret bedre at vente med at indf\u00f8re loven, er ministeren uenig med Kommunernes Landsforening. - Vi skal huske p\u00e5, at det er b\u00f8rn, der har problemer, som ikke bliver hjulpet og fanget i tide. Det kan godt v\u00e6re, at vi ikke kommer i m\u00e5l i \u00e5r, men vi har hjulpet nogle ved at indf\u00f8re det, siger hun. Loven blev indf\u00f8rt som del af en , hvor man ville g\u00f8re op med, at b\u00f8rn blev sendt p\u00e5 opdragelsesture til s\u00e6rligt muslimske lande. Men rundsp\u00f8rgen viser, at 9 ud af de 27 kommuner, der har modtaget indberetninger, ikke har ghettoer i kommunen. Et af de steder er p\u00e5 Langeland, hvor der er kommet fem indberetninger. Her tror Lone Bjerregaard ikke, at nogen vil f\u00e5 frataget deres b\u00f8rnecheck. Loven rammer simpelthen ved siden af, mener hun. - Det handler om meget store famili\u00e6re udfordringer. Hos os rammer den ikke den gruppe, loven var tilt\u00e6nkt. Her rammer den udsatte b\u00f8rn. Selvom loven kom som en del af et ghettoudspil, mener Pernille Rosenkrantz-Theil, at den rammer de rigtige. - Hensigten er at opdage dem, der har det skidt. Der er masser af b\u00f8rn, der har det skidt, som ikke bor i en ghetto, forklarer hun.", "annotations": [{"label": 2, "user": 1}], "meta": {}, "annotation_approver": null, "hash_id": 5216122960960450389, "scrape_date": ["2020-03-21 13:18:05"], "url": ["https://www.dr.dk/nyheder/regionale/fyn/kun-kommuner-er-begyndt-traekke-boernepenge-boerns-fravaer"], "section": "Fyn", "author": "Jonatan Grau M\u00f8ller Susanne Kristine Terman Pedersen Anne Kathrine Stengaard", "date": ["2019-12-04 06:00"], "title": ["Kun to kommuner er begyndt at tr\u00e6kke b\u00f8rnepenge for b\u00f8rns frav\u00e6r"], "title_summary": ["N\u00e6stved og Aarhus er de f\u00f8rste kommuner til at tr\u00e6kke for\u00e6ldre i b\u00f8rnepenge p\u00e5 grund af frav\u00e6r i skolen."], "image_caption": "Hvis dit barn har mere end cirka syv ulovlige frav\u00e6rsdage i l\u00f8bet af et kvartal, kan du miste b\u00f8rnepengene. B\u00f8rne- og undervisningsminister Pernille Rosenkrantz-Theil (S) mener, at man har hjulpet nogle b\u00f8rn, ved at lovgivningen allerede er tr\u00e5dt i kraft. Arkivfoto. (Foto:\u00a0Niels Christian Vilmann \u00a9\u00a0Scanpix)"}
{"id": 79, "text": "De kommende to uger skal folk blive hjemme fra skole og fra arbejde i det omfang, det er muligt, i et fors\u00f8g p\u00e5 at begr\u00e6nse smitte med coronavirus. S\u00e5dan l\u00f8d beskeden fra statsminister Mette Frederiksen onsdag aften. I Hjallerup har 15-\u00e5rige Magnus og hans mor Helle Stoug\u00e5rd l\u00e6nge taget deres forholdsregler. Magnus er syg af leuk\u00e6mi, og p\u00e5 grund af behandling med kemoterapi er hans immunforsvar ikke lige s\u00e5 modstandsdygtigt som andres. F\u00f8r udbruddet af coronavirus i Danmark gik han i skole to til tre timer om dagen. - Men for 14 dage siden tog vi beslutningen om, at han hellere m\u00e5tte blive hjemme, fort\u00e6ller Helle Stoug\u00e5rd. Hun er dog ked af, at ikke alle har taget udbruddet lige alvorligt fra starten, og at man for eksempel stadig ser folk samles i st\u00f8rre antal. - N\u00e5r man har et barn, der er sygt, s\u00e5 bliver man bange og bekymret, og man t\u00e6nker over, hvad der ville ske, hvis Magnus blev smittet, siger hun. Helle Stoug\u00e5rds bekymring g\u00e5r s\u00e6rligt p\u00e5, hvad der vil ske i det tilf\u00e6lde, at mange andre bliver syge p\u00e5 samme tid. - Vil man s\u00e5 st\u00e5 ved respiratoren og sige 'elle-belle'? sp\u00f8rger hun. Magnus f\u00e5r i \u00f8jeblikket behandling p\u00e5 hospitalet en gang om ugen. Derudover fors\u00f8ger familien at begr\u00e6nse ture ud af huset. Helle Stoug\u00e5rd planl\u00e6gger indk\u00f8b midt p\u00e5 dagen, hvor der ikke er s\u00e5 mange mennesker i butikkerne, og fors\u00f8ger at handle s\u00e5 meget som muligt p\u00e5 \u00e9n gang, s\u00e5 hun ikke beh\u00f8ver at komme afsted s\u00e5 tit. - Det synes jeg, vi burde g\u00f8re alle sammen, for det kunne sagtens lade sig g\u00f8re, siger hun. - Der er jo mange her i Danmark, der har nedsat immunforsvar. Det kan ikke hj\u00e6lpe noget, at vi st\u00e5r i k\u00f8 med ti andre mennesker nede i netto. For Magnus handler det bare om at tage den med ro og blive hjemme, s\u00e5 l\u00e6nge det er n\u00f8dvendigt. Han vil koncentrere sig om at f\u00f8lge med i skolen med de opgaver, han og hans klassekammerater f\u00e5r udleveret online, s\u00e5 han ikke kommer bagud. - Skolen er jeg overhovedet ikke bekymret for, siger han. Han kan dog heller ikke lade v\u00e6re med t\u00e6nke p\u00e5, hvordan situationen kan udvikle sig, hvis smitten i de her dage f\u00e5r lov at sprede sig. - Man skal passe p\u00e5. Der er ingen grund til at overfylde sygehuse og risikere, at alle respiratorer kommer i brug, siger han. I skrivende stund er 864 personer registreret med coronavirus i Danmark. Styrelsen for Patientsikkerhed forventer dog, at tallet reelt er noget h\u00f8jere.", "annotations": [{"label": 1, "user": 1}], "meta": {}, "annotation_approver": null, "hash_id": -3061278643688583821, "scrape_date": ["2020-03-21 13:18:05"], "url": ["https://www.dr.dk/nyheder/regionale/nordjylland/15-aarige-magnus-har-leukaemi-og-et-svaekket-immunforsvar-man-skal"], "section": "Nordjylland", "author": "Klaus Videb\u00e6k", "date": ["2020-03-15 15:42"], "title": ["15-\u00e5rige Magnus har leuk\u00e6mi og et sv\u00e6kket immunforsvar: 'Man skal passe p\u00e5'"], "title_summary": ["Familien har l\u00e6nge passet p\u00e5 og beder andre om ogs\u00e5 at tage situationen alvorligt."], "image_caption": "Helle og Magnus Stoug\u00e5rd fors\u00f8ger at holde god afstand til andre, da Magnus i \u00f8jeblikket har et sv\u00e6kket immunforsvar. (\u00a9\u00a0PRIVATFOTO)"}
{"id": 80, "text": "Dankortet blev svunget lystigt for 31-\u00e5rige Sara Troelsdatter fra Odense. Nye tasker, nye sko og cafebes\u00f8g med veninderne. En fed hverdag. Men en hverdag, hvor hun levede over evne. - Jeg sov ikke godt om natten. Jeg t\u00e6nkte p\u00e5, hvordan jeg skulle betale den n\u00e6ste regning, siger Sara Troelsdatter. For Sara Troelsdatter endte den fede hverdag, da de r\u00f8de tal p\u00e5 kontoen tikkede ned p\u00e5 et minus p\u00e5 120.000 kroner. En g\u00e6ld, der truede med at sl\u00e5 bunden ud at Saras liv. - Jeg kunne ikke blive ved med at tr\u00e6kke over. Jeg havde ingen penge til at betale n\u00e6ste m\u00e5neds husleje og ville st\u00e5 uden tag over hovedet, siger Sara Troelsdatter. Sara Troelsdatter er ikke den eneste med d\u00e5rlig samvittighed over g\u00e6ld og d\u00e5rlig \u00f8konomi. Landets frivillige g\u00e6ldsr\u00e5dgivere oplever en stor stigning af folk, der \u00f8nsker et r\u00e5dgivningsforl\u00f8b. Lone Buchardt, der er leder af forbrugerr\u00e5det T\u00e6nks g\u00e6ldsr\u00e5dgivningsprojekt, bekr\u00e6fter tendensen. - Vi oplever en helt ekstrem stor eftersp\u00f8rgsel, siger Lone Buchardt. Og det er der is\u00e6r \u00e9n \u00e5rsag til. - G\u00e6ldsstyrelsen er nemlig begyndt at inddrive. Og det kan vi virkelig m\u00e6rke, siger Lone Buchardt. Ogs\u00e5 KFUMs Social Arbejde oplever, at mange ops\u00f8ger dem for at komme ud af g\u00e6ldsspiralen. - Alle vores r\u00e5dgivninger oplever 10 til 15 procent flere borgere, der s\u00f8ger om hj\u00e6lp, siger projektleder June Crondahl. N\u00e5r g\u00e6ldsplagede danskere ops\u00f8ger de frivillige g\u00e6ldsr\u00e5dgivere, s\u00e5 kan de ende foran 26-\u00e5rige Patrick Jensen, der hj\u00e6lper dem med at samle g\u00e6ldsbrikkerne. Til daglig er han jurist hos Konkurrence- og Forbrugerstyrelsen. Og s\u00e5 er han frivillig g\u00e6ldsr\u00e5dgiver hos Forbrugerr\u00e5det T\u00e6nk. - Dem, der kommer her, har brug for et overblik og et start- og et slutresultat, siger Patrick Jensen. Alle slags mennesker ender i stolen p\u00e5 Patrick Jensens kontor. Unge med store bunker af kvikl\u00e5n. \u00c6ldre med en kostbar skilsmisse eller lang tids sygdom. \u00c5rsagerne er mange, men f\u00e6lles for dem, er skammen over g\u00e6lden. - Folk er rigtig trykkede. Man skal lige tale lidt med dem for at \u00e5bne dem op. De er pinlige over g\u00e6lden, siger Patrick Jensen. N\u00e5r de har \u00e5bnet op, tegnes en plan p\u00e5 Patrick Jensens bord. Hvor de skal starte, hvilken g\u00e6ld skal betales f\u00f8rst og hvor l\u00e6nge kommer det til at tage. Men planen er ikke en kur, understreger han. - Nogle har ret h\u00f8je forventninger. De h\u00e5ber at de kan f\u00e5 nedsat eller slettet g\u00e6lden, eller at vi kan sammenl\u00e6gge deres l\u00e5n for dem. Det kan vi ikke, siger Patrick Jensen. - Det er jo kun r\u00e5dgivning, og noget af det er ogs\u00e5 hj\u00e6lp til selvhj\u00e6lp, siger Patrick Jensen. At flere f\u00e5r r\u00e5d af frivillige som Patrick Jensen er et godt tegn, mener b\u00e5de Lone Buchardt fra T\u00e6nk og June Crondahl fra KFUMs Sociale Arbejde. Men faktisk kunne endnu flere f\u00e5 gavn af de frivillige g\u00e6ldsr\u00e5dgivere. For p\u00e5 grund af stigningerne har organisationerne ganske enkelt ikke frivillige nok. - Det er problematisk, for den frivillige r\u00e5dgivning kan du ikke bare opskalere, siger June Crondahl. Ogs\u00e5 Lone Buchardt kan nikke genkendende til problemet. - Det er rigtig dejligt, at de kommer ind. Men det er et problem, at vi mangler frivillige til at hj\u00e6lpe dem, siger Lone Buchardt. Den stigende eftersp\u00f8rgsel har f\u00e5et et flertal p\u00e5 Christiansborg til at \u00e5bne for pengepungen. Tidligere fik de frivillige r\u00e5dgivninger 10 millioner kroner om \u00e5ret fra Satspuljen. Men Satspuljen forsvinder efter nyt\u00e5r. I stedet f\u00e5r de fremover 55 millioner fra en reservepulje over en fire-\u00e5rig periode, hvilket svarer til lidt under 4 millioner kroner mere om \u00e5ret. - Jeg synes, udviklingen er dybt bekymrende. Derfor er jeg glad for, at g\u00e6ldsr\u00e5dgiverne har f\u00e5et et \u00f8konomisk l\u00f8ft, siger Social- og Indenrigsminister Astrid Krag (S). De Konservatives socialordf\u00f8rer Brigitte Klintskov Jerkel mener, at hvis ikke der blev tilf\u00f8rt flere penge til r\u00e5dgiverne, s\u00e5 kunne prisen blive h\u00f8jere i sidste ende. - Det er dyrt for b\u00e5de den enkelte og for samfundet, n\u00e5r man har s\u00e5 meget g\u00e6ld. Derfor er det vigtigt for os at styrke g\u00e6ldsr\u00e5dgivningen, siger Brigitte Klintskov Jerkel. Aftalen om flere midler til g\u00e6ldsr\u00e5dgivning blev indg\u00e5et af et bredt flertal i Folketinget. I dag sidder Sara Troelsdatter selv ved bordet som frivillige g\u00e6ldsr\u00e5dgiver. Hendes k\u00e6reste fik \u00e5bnet op for problemet og sammen fik de lavet en plan. - Jeg troede, at det her havde andre bare styr p\u00e5. Det var bare mig, der ikke havde styr p\u00e5 det, siger Sara Troelsdatter. Hun har et klart budskab til dem, der sidder og ikke t\u00f8r r\u00e6kke ud. - Du kan ikke klare det alene, siger Sara Troelsdatter.", "annotations": [{"label": 2, "user": 1}], "meta": {}, "annotation_approver": null, "hash_id": -8233801233847514042, "scrape_date": ["2020-03-21 13:18:05"], "url": ["https://www.dr.dk/nyheder/regionale/fyn/sara-stod-i-gaeld-til-halsen-men-fik-hjaelp-nu-hjaelper-hun-andre"], "section": "Fyn", "author": "Jakob H\u00f8strup Thomas Dinsen", "date": ["2019-12-27 09:42"], "title": ["Sara stod i g\u00e6ld til halsen, men fik hj\u00e6lp: Nu hj\u00e6lper hun andre"], "title_summary": ["Flere s\u00f8ger hj\u00e6lp ved frivillige g\u00e6ldsr\u00e5dgivere, men der mangler frivillige."], "image_caption": "26-\u00e5rige Patrick Jensen hj\u00e6lper andre med at komme ud af deres g\u00e6ld. (Foto:\u00a0Thomas Dinsen)"}
{"id": 82, "text": "Lokalpolitikere i Odense vil nu have unders\u00f8gt, hvorfor byens koncerthus Odeon droppede et arrangement med en kinesisk dansetrup. Dansetruppen er forbudt i Kina, og det er skiftende forklaringer og modstridende oplysninger fra Odeon, der g\u00f8r, at sagen nu skal unders\u00f8ges n\u00e6rmere. Odeon havde planlagt to optr\u00e6dener med Shen Yun 2. og 3. april 2020, og aftalen var n\u00e6sten p\u00e5 plads i midten af oktober, da den if\u00f8lge dansetruppen blev droppet i sidste \u00f8jeblik, f\u00f8r kontrakten skulle underskrives. Det fik dansetruppen, der tidligere er blevet fors\u00f8gt bremset af den kinesiske stat, til at anklage Odeon for selvcensur. - Alt k\u00f8rte som smurt. S\u00e5 g\u00f8r vi opm\u00e6rksom p\u00e5, at det kinesiske kommunistparti generelt fors\u00f8ger at genere Shen Yun. Efter vi fort\u00e6ller det, sker der nogle ting, og cirka 20 timer senere fort\u00e6ller de os, at de har dobbeltbooket, fort\u00e6ller Benny Brix, der som talsmand for den Kina-kritiske danske forening Falun Dafa, forhandlede p\u00e5 vegne af dansetruppen. Odeon holdt fast i forklaringen om dobbeltbooking frem til onsdag i denne uge. Her udsendte koncertstedet en pressemeddelelse, hvor bestyrelsesformand Jens Belling forklarede, at aflysningen skyldes, at de fremover vil have f\u00e6rre kunstneriske arrangementer og flere konferencearrangementer. , der viser, at en medarbejder hos Odeon flere dage efter aflysningen tilb\u00f8d en anden akt\u00f8r at leje salen i Odeon, selvom de forinden havde fortalt Shen Yun, at salen allerede var booket til konference. De nye oplysninger giver anledning til kritik hos Reza Javid, der er byr\u00e5dsmedlem for Enhedslisten. - Det s\u00e6tter Odeon i et meget d\u00e5rligt lys. Det bidrager ikke ligefrem til trov\u00e6rdigheden med de forklaringer, de kommer med, siger han. Allerede onsdag kr\u00e6vede Reza Javid, at der skal gennemf\u00f8res en unders\u00f8gelse af forl\u00f8bet. Det skal diskuteres p\u00e5 byr\u00e5dsm\u00f8det onsdag den 11. december. De nye oplysninger om at Odeon har fors\u00f8gt at leje deres sal ud 3. april, efter de havde fortalt, at den var booket, bekr\u00e6fter kun Reza Javid i sit krav. - Det viser tydeligt, hvor n\u00f8dvendigt det er at f\u00e5 unders\u00f8gt den her sag. Der kommer hele tiden nye oplysninger og nye forklaringer. Det er absurd, siger Reza Javid. Shen Yun har tidligere v\u00e6ret centrum for diskussioner om censur i Danmark. I 2016 kunne Politiken fort\u00e6lle, at Musikhuset i Aarhus var blevet fors\u00f8gt presset til at aflyse en optr\u00e6den fra selvsamme dansetrup, men showet blev gennemf\u00f8rt alligevel. Det Kongelige Teater har ogs\u00e5 f\u00e5et mails fra Kinas ambassade om ikke at lade Shen Yun optr\u00e6de. Derfor mener Reza Javid, at det er vigtigt at unders\u00f8ge, om der kan have v\u00e6ret politiske \u00e5rsager til at aflyse danseforestillingen. - Det kan handle om ytringsfrihed og lighedsprincipper, for erfaringer fra andre viser, at der kan v\u00e6re et pres, siger Reza Javid. Siden har SF, Konservative og Dansk Folkeparti meldt ud, at de gerne ser en unders\u00f8gelse igangsat, n\u00e5r punktet er p\u00e5 dagsordenen i Odense Byr\u00e5d onsdag den 11. december, og fredag fort\u00e6ller borgmester Peter Rahb\u00e6k Juel (S), at han ogs\u00e5 bakker op om at f\u00e5 unders\u00f8gt Odeons ageren i sagen. - Der har v\u00e6ret skiftende forklaringer, og nu tror jeg, vi er der, hvor vi alle sammen har et behov for at s\u00e6tte os ned, og f\u00e5 vendt hver en sten i den her sag, siger Peter Rahb\u00e6k Juel. Pernille Bendixen, der er stedfortr\u00e6dende folketingsmedlem for Dansk Folkeparti, har desuden stillet sp\u00f8rgsm\u00e5l til indenrigsministeren om sagen tidligere p\u00e5 ugen, og hun ser ogs\u00e5 p\u00e5 mailen, som TV2 Fyn fort\u00e6ller om torsdag, med stor alvor. - Det bekr\u00e6fter i hvert fald, at man har fortalt en historie, der ikke passer. Man har p\u00e5 godt dansk l\u00f8jet. Og det er meget uheldigt, siger hun. Odeons bestyrelsesformand Jens Belling har ikke \u00f8nsket at udtale sig til DR Nyheder om sagen.", "annotations": [{"label": 2, "user": 1}], "meta": {}, "annotation_approver": null, "hash_id": 3690787987132363601, "scrape_date": ["2020-03-21 13:18:05"], "url": ["https://www.dr.dk/nyheder/regionale/fyn/politikere-vil-undersoege-sag-om-aflyst-kinesisk-danseshow"], "section": "Fyn", "author": "Michael Strandfelt Sophie Baltzer", "date": ["2019-12-06 10:04"], "title": ["Politikere vil unders\u00f8ge sag om aflyst kinesisk danseshow"], "title_summary": ["Koncertsted har \u00e6ndret forklaring p\u00e5, hvorfor det valgte at aflyse."], "image_caption": "Den danske forening Falun Dafa demonstrerede den 23. november mod Odeons beslutning om at droppe forestillingen. Foto: Lukas Bjerg."}
{"id": 83, "text": "Beboere i omr\u00e5der, der st\u00e5r til at blive ghettoomr\u00e5der, f\u00e5r m\u00e5ske en ekstra chance for at blive i deres boliger. DF vil nemlig tr\u00e6de p\u00e5 bremsen, s\u00e5 der ikke skal rives boliger ned med det samme i nye h\u00e5rde ghettoomr\u00e5der. - Der er ting i den ghettoplan, der er blevet lavet, som vi bliver n\u00f8dt til at se p\u00e5. Nemlig om der kommer nogle uhensigtsm\u00e6ssige konsekvenser for de omr\u00e5der, som man ikke kan karakterisere som helt h\u00e5rde ghettoer, siger Dansk Folkepartis Peter Skaarup. Boligomr\u00e5der k\u00e6mper flere steder i landet en h\u00e5rd kamp for at undg\u00e5 betegnelsen som h\u00e5rd ghetto. Den titel medf\u00f8rer nemlig et krav om at nedrive op mod 60 procent af boligerne i omr\u00e5det. Derfor har Odense Kommune eksempelvis tilbudt kriminelle beboere penge for at flytte, og lavtl\u00f8nnede er blevet n\u00e6gtet adgang til boliger i omr\u00e5derne Solbakken og Korsl\u00f8kken, der er i fare for at ende som h\u00e5rde ghettoer. Det er blandt andet de vidtg\u00e5ende initiativer i Odense, der har f\u00e5et Dansk Folkeparti til at overveje, om man skal kigge ghettoplanen igennem igen. - Vi synes bare, vi har set nogle ting, der er m\u00e6rkv\u00e6rdige. At man betaler kriminelle for at flytte, det f\u00e5r det til at l\u00f8be koldt ned ad ryggen p\u00e5 Dansk Folkeparti, siger Peter Skaarup. Der er allerede byfornyelsesprojekter i gang i 15 omr\u00e5der som f\u00f8lge af ghettoplanen - de s\u00e5kaldte h\u00e5rde ghettoomr\u00e5der. De skal if\u00f8lge Peter Skaarup forts\u00e6tte som planlagt. Men nye omr\u00e5der, der kommer p\u00e5 den h\u00e5rde ghettoliste, skal have lov til at vente med at g\u00e5 i gang med lignende projekter. Socialdemokratiet vil gerne v\u00e6re med til at kigge p\u00e5, om man skal give kommuner bedre tid f\u00f8r store nedrivningsplaner bliver sat i gang. - Hvis Dansk Folkeparti vil rejse det her i forligskredsen, s\u00e5 blokerer vi ikke for det. Det kan godt give mening at se p\u00e5, om der er den effekt, som var tanken bag, siger Henrik M\u00f8ller, der er boligordf\u00f8rer for Socialdemokratiet. Hos Venstre er boligordf\u00f8rer Heidi Banks udgangspunkt, at man overholder aftaler, der er indg\u00e5et, men hun er villig til at lytte til Dansk Folkepartis forslag. Brian Dybro (SF) har som r\u00e5dmand for besk\u00e6ftigelses- og socialomr\u00e5det i Odense Kommune blandt andet har v\u00e6ret med til at udlove den flyttebonus til kriminelle, der skulle holde boligomr\u00e5det Solbakken af ghettolisten. Han gl\u00e6der sig over, at Dansk Folkepartis forslag kan g\u00f8re kampen for at f\u00e5 boligomr\u00e5der af ghettolisten mindre akut. - Det er et godt forslag. Vi har behov for at se, hvordan ghettopakken kommer til at virke, siger han. Som det ser ud nu, ville eksempelvis Solbakken i Odense skulle igennem store forandringer, hvis omr\u00e5det stadig er p\u00e5 ghettolisten i 2020, fordi omr\u00e5det s\u00e5 ville blive en h\u00e5rd ghetto. Det ville if\u00f8lge Brian Dybro v\u00e6re problematisk for Odense Kommune, n\u00e5r man ikke er f\u00e6rdig med planerne i Vollsmose endnu. - Det er et k\u00e6mpe projekt, og hvis vi samtidig skal til at g\u00e5 i gang andre steder med n\u00f8jagtig samme plan, s\u00e5 ville vi have sv\u00e6rt ved at h\u00e5ndtere det. S\u00e5 jeg synes, det er meget fornuftigt at s\u00e6tte det i bero, og se hvilke erfaringer der kommer fra Vollsmose, siger Brian Dybro. R\u00e5dmanden er tilfreds med, at Odense Kommune har v\u00e6ret med til at s\u00e6tte fokus p\u00e5 udfordringerne ved ghettoplanen. - Jeg er i hvert fald glad for, at vi har f\u00e5et landspolitikerne r\u00e5bt op, s\u00e5 man kan se, at der er nogle uhensigtsm\u00e6ssigheder i hele ghettolovgivningen, siger Brian Dybro. Maria Nielsen bor i en af de boliger, det handler om. Som reglerne er nu, skal de i Korsl\u00f8kken i Odense, hvor hun bor, i gang med nedrivninger fra 2021, hvis de stadig er p\u00e5 ghettolisten til den tid. Hun tager ikke h\u00e6nderne over hovedet over den nye melding. - Man f\u00e5r \u00e9n oplysning den ene dag og en anden den n\u00e6ste. Det er sv\u00e6rt at forholde sig til, hvad man skal tro p\u00e5, siger hun. S\u00e5 udmeldingen fra Dansk Folkeparti v\u00e6kker if\u00f8lge Maria Nielsen ikke stor opsigt i Korsl\u00f8kken lige nu. - Jeg tror, at vi skal have nogle konkrete beviser p\u00e5, hvad der kommer til at ske, s\u00e5 der ligesom er noget at forholde sig til, siger hun.", "annotations": [{"label": 1, "user": 1}], "meta": {}, "annotation_approver": null, "hash_id": 5880392872987768884, "scrape_date": ["2020-03-21 13:18:05"], "url": ["https://www.dr.dk/nyheder/regionale/fyn/df-vil-udskyde-nedrivninger-i-nye-haarde-ghettoer"], "section": "Fyn", "author": "Michael Strandfelt Tore B\u00f8nke Jeppesen", "date": ["2019-12-09 15:16"], "title": ["DF vil udskyde nedrivninger i nye h\u00e5rde ghettoer"], "title_summary": ["Dansk Folkeparti vil blive klogere p\u00e5 erfaringerne fra nedl\u00e6ggelsen af mange tusinde boliger i de 15 'h\u00e5rde ghettoer'."], "image_caption": "Peter Skaarup vil afvente erfaringer, f\u00f8r flere boliger rives ned. (Foto:\u00a0liselotte sabroe \u00a9\u00a0Scanpix)"}
{"id": 84, "text": "Hvis du bor i Middelfart p\u00e5 Fyn, s\u00e5 er der en langt st\u00f8rre risiko for, at dit hjem er blevet udsat for et indbrud i g\u00e5r - juleaften. P\u00e5 hele Fyn er der kommet 28 anmeldelser om indbrud den 24. december, og hermed er Fyn den politikreds med klart flest anmeldelser. Indbruddene er ikke j\u00e6vnt fordelt over hele Fyn, fort\u00e6ller vicepolitiinspekt\u00f8r Jesper Weimar Pedersen. - Vi m\u00e5 desv\u00e6rre konstatere, at vi haft en serie af indbrud i Middelfart i g\u00e5r. Vi er kommet op p\u00e5 16. N\u00e5r man ser p\u00e5 resten af Fyn, s\u00e5 er vi ikke s\u00e5 h\u00e5rdt ramt - her ser det meget fornuftigt ud. Politiet har lavet de f\u00f8rste analyser af indbruddene i Middelfart og mener, at de er beg\u00e5et af den samme gruppe af gerningsm\u00e6nd. - Det ser ud til, at gerningsm\u00e6ndene skal findes i det \u00f8steurop\u00e6iske, kriminelle milj\u00f8. Det vurderer vi blandt andet, fordi indbruddene er beg\u00e5et sidst p\u00e5 eftermiddagen, og p\u00e5 grund af m\u00e5den de har tiltvunget sig adgang til villaerne, siger vicepolitiinspekt\u00f8ren og forts\u00e6tter: - De har br\u00e6kket vinduer og d\u00f8re op med en skruetr\u00e6kker og et koben, som har den samme st\u00f8rrelse og er af samme type, siger Jesper Weimar Pedersen og fort\u00e6ller, at tyvene er g\u00e5et efter penge og smykker. Politiet har ogs\u00e5 en r\u00e6kke vidner, der har set en r\u00e6kke mist\u00e6nkelige personer omkring et hus klokken 18 i g\u00e5r. - Man retter henvendelse til dem, og s\u00e5 stikker de af over h\u00e6kken til en naboejendom. De bliver samlet op af en hvid bil. Vidnerne fort\u00e6ller, at de var \u00f8steurop\u00e6iske af udseende, siger vicepolitiinspekt\u00f8r Jesper Weimar Pedersen. Hvis man zoomer lidt ud, s\u00e5 er antallet af indbrud i Middelfart ikke d\u00e6kkende for tallene landet over. Tallene viser, at der i alt har v\u00e6ret 455 indbrud fra den 20. december til og med den 24. december. Det er p\u00e5 samme niveau som sidste \u00e5r, hvor der var 464 indbrud i julens f\u00f8rste dage. Det er dog endnu for tidligt at sige noget helt konkret om antallet af indbrud i julen, forklarer Youssef Lharraki, der er vagtchef ved Rigspolitiet. - Det skyldes, at flere familier stadig ikke er kommet hjem fra deres juleferie, s\u00e5 derfor er det lidt for tidligt at drage nogen konklusioner, siger han.", "annotations": [{"label": 2, "user": 1}], "meta": {}, "annotation_approver": null, "hash_id": 9182406657386552832, "scrape_date": ["2020-03-21 13:18:05"], "url": ["https://www.dr.dk/nyheder/regionale/fyn/fyn-topper-listen-over-juleaftens-indbrud-tyvebande-slog-sig-loes-i-middelfart"], "section": "Fyn", "author": "Emil S\u00f8nderg\u00e5rd Ingvorsen", "date": ["2019-12-25 10:52"], "title": ["Fyn topper listen over juleaftens-indbrud: Tyvebande slog sig l\u00f8s i Middelfart"], "title_summary": ["Politiet mener, at indbrud i Middelfart er beg\u00e5et af den samme gruppe af gerningsm\u00e6nd."], "image_caption": "Der har v\u00e6ret 16 anmeldelser om indbrud i Middelfart i g\u00e5r, oplyser politiet (ARKIVFOTO). (Foto:\u00a0Lars Rievers \u00a9\u00a0Scanpix)"}
{"id": 85, "text": "Finn Andersen fra N\u00f8rresundby er rigtig ked af det. I sidste uge kom hans 77-\u00e5rige kone p\u00e5 plejehjem, fordi hun er ramt af Alzheimers, og nu m\u00e5 han p\u00e5 grund af risikoen for coronasmitte ikke bes\u00f8ge hende. I fredags valgte Aalborg Kommune nemlig at indf\u00f8re bes\u00f8gsrestriktioner for at undg\u00e5 smitte blandt beboerne p\u00e5 kommunens plejehjem. Det betyder, at kun meget alvorligt syge og d\u00f8ende kan f\u00e5 bes\u00f8g. Finn Andersen fik derfor besked om, at han ikke m\u00e5 komme ind til sin Merry Kirsten p\u00e5 plejehjemmet Lollandshus. - Vi har v\u00e6ret sammen siden, jeg var 15 \u00e5r, s\u00e5 det er rigtig sv\u00e6rt ikke at kunne komme ind og se hende, siger han med gr\u00e5d i stemmen. Finn Andersen respekterer den politiske beslutning, men ville alligevel \u00f8nske, at der kunne laves en s\u00e6rlig regel for \u00e6gtef\u00e6ller. - S\u00e5 man for eksempel sprittede sine h\u00e6nder af ved indgangen og s\u00e5 gik direkte ned til hendes lejlighed og ikke var i f\u00e6llesrummene, siger han. Finn Andersen har forg\u00e6ves fors\u00f8gt at skrive med sin hustru p\u00e5 Skype, men alts\u00e5 uden held. Til geng\u00e6ld er det enkelte gange lykkedes at tale i telefon med hende. - S\u00e5 kan jeg h\u00f8re, at hun ikke kan forst\u00e5, at jeg ikke kommer, og at hun ikke rigtig forst\u00e5r, hvad der sker. Jeg tror, hun f\u00f8ler sig forladt, og det g\u00f8r ondt, siger Finn Andersen. Hos Aalborg Kommune holder direkt\u00f8r i \u00e6ldreforvaltningen Jan Nielsen dog fast i, at det er det eneste rigtige at g\u00f8re. Ogs\u00e5 selvom han ved, at det er h\u00e5rdt for b\u00e5de p\u00e5r\u00f8rende og beboere p\u00e5 \u00e6ldrecentrene. - Vi har et \u00f8nske om, at vores beboere p\u00e5 plejehjemmene har s\u00e5 lidt kontakt med beboere udefra som muligt, for at de ikke skal blive smittede. S\u00e5 min anbefaling til alle p\u00e5r\u00f8rende er, at de bruger telefonen til at tage kontakt, siger Jan Nielsen. Finn Andersen har ikke givet helt op endnu. Han vil nu pr\u00f8ve, om det kan lade sig g\u00f8re at f\u00f8re en samtale med sin kone gennem vinduet til hendes lejlighed p\u00e5 plejehjemmet i Aalborg. I g\u00e5r tr\u00e5dte en som blandt andet giver sundheds- og \u00e6ldreministeren bef\u00f8jelser til at beslutte, at det i en tid ikke vil v\u00e6re muligt at komme p\u00e5 bes\u00f8g p\u00e5 plejehjem og sygehuse. Noget som Aalborg Kommune alts\u00e5 allerede i sidste uge indf\u00f8rte p\u00e5 \u00e6ldrecentre for at beskytte beboerne mod coronavirus.", "annotations": [{"label": 2, "user": 1}], "meta": {}, "annotation_approver": null, "hash_id": -7753657513124145421, "scrape_date": ["2020-03-21 13:18:05"], "url": ["https://www.dr.dk/nyheder/regionale/nordjylland/finn-er-ramt-af-nye-regler-besoeg-paa-plejehjem-maa-tale-i-telefon-med"], "section": "Nordjylland", "author": "Christine N\u00f8rgaard Alberte R. Kling-Petersen Jesper Knox", "date": ["2020-03-18 18:43"], "title": ["Finn er ramt af nye regler for bes\u00f8g p\u00e5 plejehjem: M\u00e5 tale i telefon med sin demensramte kone"], "title_summary": ["Aalborg Kommune vedkender, at nye restriktioner p\u00e5 \u00e6ldrecentre rammer p\u00e5r\u00f8rende og beboere h\u00e5rdt."], "image_caption": "Finn Andersen pr\u00f8ver at forklare sin kone i telefonen, hvorfor han ikke kan bes\u00f8ge hende. Men hun forst\u00e5r det ikke, siger han. (Foto:\u00a0Alberte R.Kling-Petersen \u00a9\u00a0DR N\u00f3rdjylland) Finn savner at kunne v\u00e6re t\u00e6t p\u00e5 hustruen, som han har v\u00e6ret sammen med, fra han var 15 \u00e5r. (\u00a9\u00a0PRIVATFOTO)"}
{"id": 86, "text": "Henry Holm har l\u00e6nge talt ned til dagen i dag, og til det m\u00f8de, han i morges m\u00f8dte op til p\u00e5 Sinatur Hotel i Nyborg. Han er sammen med 47 andre p\u00e5r\u00f8rende og passagerer blevet indkaldt af Havarikommissionen, som de seneste m\u00e5neder har arbejdet p\u00e5 en samlet rapport over, hvad der f\u00f8rte til, at et passagertog den 2. januar forulykkede p\u00e5 Storeb\u00e6ltsbroen og kostede otte mennesker livet og kv\u00e6stede 16. - Mine forventning er at f\u00e5 en afklaring. At f\u00e5 sat et punktum for den oplevelse, vi havde, siger Henry Holm, der var ombord p\u00e5 toget. Havarikommissionens m\u00f8de afholdes s\u00e6rskilt for de p\u00e5r\u00f8rende, inden rapporten onsdag formiddag blev offentliggjort for resten af offentligheden. Og selvom Henry Holm f\u00f8ler, at han er kommet godt videre fra ulykken, og at han i dag tager toget uden problemer, ser han alligevel frem til m\u00f8det. - M\u00f8det har fyldt meget, lige siden vi fik at vide, at dagen ville komme. Men det fylder faktisk p\u00e5 den gode m\u00e5de. Nu kan jeg f\u00e5 mit punktum, siger han. Knap et \u00e5r efter h\u00e6ndelsen, er der inden m\u00f8det stadig sp\u00f8rgsm\u00e5l, som han gerne vil have svar p\u00e5. - Jeg kunne godt t\u00e6nke mig at vide, om vi passagerer kunne have gjort noget anderledes. Efter den oplevelse kommer jeg jo nok til at interessere mig for togulykker resten af mit liv, siger Henry Hansen. For selvom det er meget usandsynligt, at Henry Holm skulle opleve noget, der minder om ulykken den 2. januar, s\u00e5 har muligheden for, at det kan ske, alligevel bidt sig fast i hans bevidsthed. - Det kan g\u00f8re det lettere for mig at leve videre, hvis jeg f\u00e5r mulighed for at handle p\u00e5 en anden m\u00e5de eller f\u00e5r noget viden om, hvordan man opf\u00f8rer sig i et tog i s\u00e5dan en situation, siger han. Forud for m\u00f8det h\u00e5bede Henry Holm ogs\u00e5 at f\u00e5 klarhed om, hvad der egentlig skete, i de dramatiske sekunder p\u00e5 Storeb\u00e6ltsbroen. - Jeg havde selv en oplevelse af, at toget bev\u00e6gede sig sidel\u00e6ns. Jeg kunne godt t\u00e6nke mig at vide, om det bare er noget, jeg har opfattet i mit chok, siger han, inden han gik ind til m\u00f8det. P\u00e5 m\u00f8det fik de 48 p\u00e5r\u00f8rende svar p\u00e5, hvad der for\u00e5rsagede ulykken. Det eneste sandsynlige scenarie er, at s\u00e6ttevognstraileren p\u00e5 det godstog, der ramte passagertoget i modg\u00e5ende retning, ikke var l\u00e5st ordentlig fast, lyder konklusionen fra Havarikommissionen. Den klare besked er en lettelse for Henry Holm. Det fort\u00e6ller han efter det to timer lange m\u00f8de. - Jeg fik svar p\u00e5 mine sp\u00f8rgsm\u00e5l, og jeg synes b\u00e5de Havarikommissionen og DSB var rigtig gode til at forklare, hvad der skete, og hvad der kan g\u00f8res fremover for at undg\u00e5 det, siger Henry Holm, der ogs\u00e5 fik svar p\u00e5, om passagerne kunne have gjort noget anderledes. - Vi kunne kun g\u00f8re, det vi gjorde. At forholde os i ro og hj\u00e6lpe hinanden, siger han. Henry Holm skulle efter m\u00f8det direkte mod Nyborg Station for igen at tage toget p\u00e5 arbejde. Denne gang med en ny tryghed. - Nu ved jeg meget mere om tog, og hvordan sikkerheden er. Det giver mig en tryghedsf\u00f8lelse, som er rar at have, siger han, inden han stiger p\u00e5 toget mod K\u00f8benhavn, som han g\u00f8r hver eneste dag. Men \u00e9n ting har \u00e6ndret sig siden ulykken i januar. - Jeg ikke s\u00e6tter mig ikke oppe foran l\u00e6ngere. Jeg s\u00e6tter mig lige en vogn l\u00e6ngere nede. Og hvis toget bremser uventet op, s\u00e5 griber jeg fat i bordpladen foran mig med det samme, siger Henry Holm.", "annotations": [{"label": 1, "user": 1}], "meta": {}, "annotation_approver": null, "hash_id": -5492234121226897871, "scrape_date": ["2020-03-21 13:18:05"], "url": ["https://www.dr.dk/nyheder/regionale/fyn/henry-sad-i-ulykkestoget-paa-storebaelt-dejligt-faa-afklaring"], "section": "Fyn", "author": "Michael Strandfelt Siv Hastrup Steffensen", "date": ["2019-12-18 15:14"], "title": ["Henry sad i ulykkestoget p\u00e5 Storeb\u00e6lt: 'Dejligt at f\u00e5 afklaring'"], "title_summary": ["Havarikommissionens rapport s\u00e6tter sidste punktum i Henry Holms oplevelse af togulykken d. 2. januar."], "image_caption": "Efter ulykken har Henry Holm haft brug for svar. Dem fik han i dag, da Havarikommissionen kom med deres rapport. (Foto:\u00a0Siv Hastrup Steffensen) Godstoget, der k\u00f8rte med de s\u00e6ttevogne, der endte med at ramme det IC4-tog, som Henry Hansen sad i.  (Foto: Mads Claus Rasmussen/Ritzau Scanpix) (Foto:\u00a0Mads Claus Rasmussen \u00a9\u00a0Scanpix) Henry Hansen bor i N\u00f8rre Lyndelse p\u00e5 Fyn, men arbejder i K\u00f8benhavn"}
{"id": 87, "text": "Arbejdslivet \u00e6ndrede sig pludselig i fredags for den nordjyske sygeplejerske Charlotte Opheim-Winje. Hendes arbejdsplads, Fars\u00f8 Sygehus, \u00f8nskede nemlig \u00f8jeblikkeligt, at hun skulle indg\u00e5 i beredskabet, der fremover skal tage sig af alvorligt syge coronapatienter. Landets sygehuse er i fuld gang med at opruste coronaberedskabet, og p\u00e5 f\u00e5 dage har Aalborg Universitetshospital opbygget en pandemiafdeling, der st\u00e5r klar til at modtage smittede patienter med coronavirus. Ogs\u00e5 Fars\u00f8 Sygehus i Region Nordjylland bliver indrettet til coronapatienter. - Opkaldet var umiddelbart lidt utrygt. Hvad g\u00e5r vi ind til? Hvad skal vi? Og hvad er vores rolle p\u00e5 en helt ny afdeling, siger Charlotte Opheim-Winje, der er ansat p\u00e5 Ortop\u00e6dkirurgisk Afdeling i Fars\u00f8. Personale blev indkaldt fra hele regionen, og bet\u00e6nkningstiden var kort, da opkaldet kom fredag. - Jeg blev ringet op klokken 13 af min afdelingsleder, hvor jeg blev spurgt, om jeg havde mulighed for at m\u00f8de i akutberedskabet, som skulle v\u00e6re klar til at s\u00e6tte i n\u00f8dberedskab fra klokken 16. Omskolingen tager \u00e9n dag for den enkelte sygeplejerske, fort\u00e6ller an\u00e6stesil\u00e6ge p\u00e5 Aalborg Universitetshospital Thomas Klitgaard om de nye opgaver. - Vi er i gang med et omfattende uddannelsesprogram, som blandt andet omfatter v\u00e6rnemidler, hygiejne og luftvejs- og iltbehandling af patienterne. Charlotte Opheim-Winje og hendes sygeplejerskekolleger kan komme til at arbejde under et kolossalt pres, efterh\u00e5nden som der kommer flere og flere coronasmittede patienter. - Vi er heldigvis ikke alene om det. Vi kunne ikke klare det uden hj\u00e6lp fra alle. Vi er en hel organisation, som skal h\u00e6nge sammen og kommunikere. Det g\u00e6lder lige fra vores reng\u00f8ringspersonale til vores port\u00f8rer, l\u00e6ger og opefter. Vi er afh\u00e6ngige af hinanden hele vejen rundt, siger den 30-\u00e5rige sygeplejerske. Med omskolingen bliver der nu vendt op og ned p\u00e5 dagligdagen og sygeplejerskernes vagter. - Normalt kender vi vores vagtplan fire uger f\u00f8r - det g\u00f8r vi bare ikke her, s\u00e5 vi har nogle vilk\u00e5r, der kan blive lidt barske at st\u00e5 model til. - Man skal v\u00e6re omstillingsparat i de her tider - b\u00e5de som mor, som hustru og som sygeplejerske, siger Charlotte Opheim-Winje, der efter dagens opgaver vender hjem til familien med mand og fire b\u00f8rn. L\u00e6gelig leder Mikkel L\u00f8nborg Friis fra efteruddannelsesenheden NordSim under Aalborg Universitetshospital forventer, at der fredag vil v\u00e6re omskolet forel\u00f8big 138 sygeplejersker til de nye opgaver. Og flere ventes at blive uddannet de kommende dage. Onsdag var ti patienter indlagt p\u00e5 Aalborg Universitetshospital med coronavirus. Der er plads til 50 coronapatienter p\u00e5 den nye pandemiafdeling i Aalborg og yderligere 100 patienter p\u00e5 Fars\u00f8 Sygehus.", "annotations": [{"label": 2, "user": 1}], "meta": {}, "annotation_approver": null, "hash_id": -1279850737460697468, "scrape_date": ["2020-03-21 13:18:06"], "url": ["https://www.dr.dk/nyheder/regionale/nordjylland/sygeplejersker-omskolet-paa-en-dag-charlotte-er-klar-til-tage-imod"], "section": "Nordjylland", "author": "Jesper Knox Niels Christian Jung", "date": ["2020-03-19 18:13"], "title": ["Sygeplejersker omskolet p\u00e5 \u00e9n dag: Charlotte er klar til at tage imod alvorligt syge coronapatienter"], "title_summary": ["P\u00e5 f\u00e5 dage har Aalborg Universitetshospital omskolet flere end 100 personaler til nye opgaver."], "image_caption": "Efter en enkelt dags undervisning i de nye rutiner er Charlotte Opheim-Winje (t.v.) klar til at tage imod coronapatienter p\u00e5 pandemiafsnittet p\u00e5 Aalborg Universitetshospital og p\u00e5 en nyindrettet afdeling p\u00e5 Fars\u00f8 Sygehus. (\u00a9\u00a0(c) DR)"}
{"id": 88, "text": "Det er stilhed f\u00f8r stormen, n\u00e5r reng\u00f8ringsassistent Jolanta Plum finder sin vogn frem med klude, gulvmobbe og toiletrens. Det er tidlig morgen, og hun har en time til at g\u00f8re det f\u00f8rste lokale klar, s\u00e5 b\u00f8rn og p\u00e6dagoger har mindst \u00e9n skinnede ren stue, n\u00e5r Valhalla B\u00f8rnehus i Nyborg \u00e5bner. Resten af morgenen forts\u00e6tter Jolanta Plum med at skrubbe gulve i de tilst\u00f8dende lokaler. For hende g\u00f8r det ikke s\u00e5 meget, at b\u00f8rnene m\u00e5ske vader ind med beskidte st\u00f8vler, kort efter gulvet er gjort rent. - Jeg kan godt lide, at der er b\u00f8rn i n\u00e6rheden, siger Jolanta Plum. Hun synes, det er rart, at det summer af liv i stedet for at st\u00f8vsuge i forladte lokaler efter lukketid. Flere reng\u00f8ringsassistenter skal skifte natarbejdet i tomme b\u00f8rnehaver og vuggestuer ud med reng\u00f8ring, n\u00e5r der er b\u00f8rn og liv i institutionen. Modellen hedder 'synlig reng\u00f8ring'. Det er en model, flere kommuner i de senere \u00e5r er g\u00e5et over til. Senest har Odense Kommune besluttet at bruge synlig reng\u00f8ring fra august i samtlige institutioner. Det skal b\u00e5de spare kommunen en million kroner \u00e5rligt, n\u00e5r de ikke l\u00e6ngere skal betale nattill\u00e6g, og sikre, at reng\u00f8ringsassistenter slipper for natarbejde. Fra august skal der g\u00f8res rent i tidsrummet mellem klokken 6 og klokken 17. Men planen giver panderykker hos daglig p\u00e6dagogisk leder i B\u00f8rnehuset Louiseg\u00e5rden Lotte Slott Jensen. - Jeg kan godt v\u00e6re bekymret for, om vi s\u00e5 kan bibeholde den kvalitet, vi har i reng\u00f8ringen i dag, siger hun. Hun er helt med p\u00e5, at reng\u00f8ringsassistenten kan f\u00e5 et mere harmonisk familieliv, n\u00e5r de ikke l\u00e6ngere skal g\u00f8re rent i nattens mulm og m\u00f8rke. Men hun er bekymret for, at den synlige reng\u00f8ring resulterer i feber og frav\u00e6r. - Vi vil gerne have en daginstitution med en vis grad af renlighed, s\u00e5 vi mindsker sygdomme og sygefrav\u00e6r b\u00e5de blandt b\u00f8rn og medarbejdere. Anderledes rolig er kontorchef i Bygningsdrift i Odense Kommune Kenneth Lindskov Andersen. Han kan se mange fordele i synlig reng\u00f8ring. Blandt andet at reng\u00f8ringsassistenterne og det p\u00e6dagogiske personale bliver bedre til at tale sammen. - Vi vil gerne have vores medarbejdere til at v\u00e6re en del af det hus, som de g\u00f8r rent i. S\u00e5 det ikke bare er en eller anden robot, der kommer og g\u00f8r rent, men et menneske, der har et liv. Erfaringer fra Nyborg, der har haft delvis synlig reng\u00f8ring de seneste otte \u00e5r, viser, at der ogs\u00e5 er et p\u00e6dagogisk sigte med at lade reng\u00f8ringsassistenterne g\u00f8re rent, mens b\u00f8rnene er der, fort\u00e6ller daglig leder Tina Nielsen fra Valhalla B\u00f8rnehus i Nyborg. - Vi viser, at der er et menneske bag, at vi f\u00e5r gjort rent. Det f\u00e5r alle til at tage mere hensyn. Man er ikke bare ligeglad med, hvor man smider sine ting. Det oplever reng\u00f8ringsassistenten Sabina Berberovic, der g\u00f8r rent i Nordre B\u00f8rnehave i T\u00f8nder, ogs\u00e5. - For mig er det meget vigtigt, at de ved, hvem jeg er. At de kender mig som person og ikke kun som reng\u00f8ringsassistent. For n\u00e5r man kender personen, har man ogs\u00e5 mere respekt for personen. 3F, der organiserer reng\u00f8ringsassistenterne, anbefaler, at flere g\u00e5r over til synlig reng\u00f8ring, fordi de mener, at det forbedrer arbejdsmilj\u00f8et for reng\u00f8ringsassistenterne. Hos fagforeningen BUPL's lederforening er man mere skeptisk og anbefaler, at det bliver talt godt igennem og tilrettet de enkelte institutioners hverdag.", "annotations": [{"label": 2, "user": 1}], "meta": {}, "annotation_approver": null, "hash_id": 1092891079549916441, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/nattillaeg-koster-kassen-nu-goer-jolanta-rent-mens-boern-trasker-ind-med"], "section": "Fyn", "author": "Louise Mandrup Niklas M\u00f8ller J\u00f8rgensen Trine S\u00f8gaard R\u00f8dk\u00e6r", "date": ["2020-01-03 08:04"], "title": ["Nattill\u00e6g koster kassen: Nu g\u00f8r Jolanta rent, mens b\u00f8rn trasker ind med beskidte st\u00f8vler"], "title_summary": ["Flere kommuner indf\u00f8rer reng\u00f8ring af b\u00f8rnehaver og vuggestuer i dagtimerne for at spare penge."], "image_caption": "Jolanta Plum synes, at det er dejligt, at det summer af liv, n\u00e5r hun g\u00f8r rent i b\u00f8rnehaven Valhalla B\u00f8rnehus.  Det er bedre end at g\u00f8re rent om aftenen og natten, mener hun."}
{"id": 89, "text": "Elever, for\u00e6ldre og personale p\u00e5 Korup Skole i Odense er i dag m\u00e6rkede af en alvorlig fyrv\u00e6rkeriulykke, som skete i skolens spisepause i g\u00e5r. Tre 11-12-\u00e5rige drenge kom til skade, da de fandt noget efterladt fyrv\u00e6rkeri, som eksploderede og gav den ene dreng en alvorlig \u00f8jenskade. - Det er jo det, der ikke m\u00e5 ske. Det er forf\u00e6rdeligt for alle, der arbejder med b\u00f8rn, n\u00e5r de kommer til skade, siger skoleleder Simon Hempel-J\u00f8rgensen. If\u00f8lge Fyns Politi ant\u00e6ndte eleverne tilsyneladende en kugleraket ved skolen, som eksploderede promte. Den ene af drengene har f\u00e5et en alvorlig \u00f8jenskade p\u00e5 sit ene \u00f8je. De to andre kom lettere til skade. Ulykken skete i slutningen af spisepausen torsdag, og kort efter ulykken fandt sted blev skolelederen kontaktet af en af skolens undervisere. - Det f\u00f8rste, vi g\u00f8r i s\u00e5dan en situation, er at ringe 1-1-2, siger Simon Hempel-J\u00f8rgensen. F\u00e5 minutter senere ankom politi, ambulancer og l\u00e6gebil til skolen. - Politiet tog det meget alvorligt. De blev i lang tid, faktisk hele eftermiddagen, og de behandlede ulykken meget grundigt, fort\u00e6ller skolelederen. Skolelederen kontaktede ogs\u00e5 B\u00f8rn- og Ungeforvaltningen i Odense Kommune, som torsdag sendte en psykolog til skolen. - Vi samlede de medarbejdere, som var t\u00e6t p\u00e5, for at tale med dem om, hvordan de oplevede tingene. Derudover r\u00e5dgav psykologen i, hvordan vi kan arbejde med eleverne efterf\u00f8lgende, siger skoleleder Simon Hempel-J\u00f8rgensen. For skoleleder Simon Hempel-J\u00f8rgensen var det ligeledes vigtigt at f\u00e5 informeret for\u00e6ldre til elever p\u00e5 skolen om ulykken. Allerede en time efter ulykken var der derfor sendt besked til alle for\u00e6ldre. - Det er vigtigt for for\u00e6ldre, at de kan tale med deres b\u00f8rn om det, der sker i skolen. Det g\u00e6lder jo i s\u00e6rlig grad et tilf\u00e6lde som det her, hvor der jo har v\u00e6ret voldsomme oplevelser, siger Simon Hempel-J\u00f8rgensen. Efter ulykken gennemtrawlede hundepatruljer fra Fyns Politi omr\u00e5det n\u00e6r Korup Skole i Odense for uaffyret fyrv\u00e6rkeri. Under efters\u00f8gningen fandt hundepatruljerne noget krudt pakket ind en k\u00f8kkenrulle med tape omkring. Vagtchefen ved Fyns Politi oplyser, at der er sikret tekniske spor, men at man ikke ved, hvor fyrv\u00e6rkeriet kommer fra. Ulykken har f\u00e5et politiet til at komme med en p\u00e5mindelse til for\u00e6ldre: - Det er en dybt tragisk sag og desv\u00e6rre en rigtig god anledning til at opfordre for\u00e6ldre til at snakke med deres b\u00f8rn om h\u00e5ndtering af fyrv\u00e6rkeri og specielt ikke-afskudt fyrv\u00e6rkeri, siger vagtchef ved Fyns Politi Lars Tide.", "annotations": [{"label": 2, "user": 1}], "meta": {}, "annotation_approver": null, "hash_id": -2897669294097736219, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/skole-beroert-efter-fyrvaerkeri-ulykke-det-er-jo-det-der-ikke-maa-ske"], "section": "Fyn", "author": "Anne Mette Dam Thrane Ida-Sofie Sellerup", "date": ["2020-01-03 13:31"], "title": ["Skole ber\u00f8rt efter fyrv\u00e6rkeri-ulykke: 'Det er jo det, der ikke m\u00e5 ske'"], "title_summary": ["Tre drenge kom til skade, da de torsdag fandt og ant\u00e6ndte fyrv\u00e6rkeri ved Korup Skole i Odense."], "image_caption": "Tre drenge p\u00e5 11-12 \u00e5r kom i g\u00e5r til skade, da de fandt uaffyret fyrv\u00e6rkeri ved Korup Skole i Odense. (Arkivfoto) (Foto:\u00a0Peter Elmholt \u00a9\u00a0Scanpix) Skoleleder Simon Hempel-J\u00f8rgensen i omr\u00e5det i n\u00e6rheden af Korup Skole i Odense. (Foto:\u00a0Jakob H\u00f8strup - DR Fyn) De tre drenge fandt fyrv\u00e6rkeriet i omr\u00e5det ved Korup Skole. (Foto:\u00a0Jakob H\u00f8strup - DR Fyn)"}
{"id": 90, "text": "Odense Universitetshospital (OUH) har flyttet en kirurg til et andet arbejde, efter at der er opst\u00e5et mistanke om, at kirurgen, der lider af en kronisk hudsygdom, kan have v\u00e6ret skyld i infektioner hos patienter. Konkret har hospitalet gennemg\u00e5et en r\u00e6kke journaler for patienter, der har f\u00e5et et nyt hofteled. Her har de fundet infektioner hos 44 patienter. Dette har medf\u00f8rt genindl\u00e6ggelse og i en r\u00e6kke tilf\u00e6lde yderligere operation. - Vi kan ikke endegyldigt sige, at l\u00e6gens hudlidelse er skyld i infektionerne, men der er en risiko, og den risiko kan vi ikke sidde overh\u00f8rig. Derfor har vi taget beslutningen om at flytte kirurgen til andre opgaver, siger ledende overl\u00e6ge p\u00e5 afdeling O Lonnie Froberg i en . - Kirurgen er en af vores dygtigste og mest erfarne kirurger. Det betyder, at han har opereret de mest syge patienter med de mest komplicerede indgreb, som ogs\u00e5 i forvejen har den h\u00f8jeste infektionsrisiko, siger hun. De 44 ber\u00f8rte patienter er fundet ved, at OUH har gennemg\u00e5et 778 journaler, hvor den p\u00e5g\u00e6ldende kirurg har v\u00e6ret direkte involveret i operationen i perioden januar 2016 \u2013 til juli 2019. Seks af personerne lever ikke l\u00e6ngere, og if\u00f8lge OUH kan infektionen i varierende omfang have haft betydning, idet der var tale om patienter med komplekse sygdomsforl\u00f8b, lyder det i pressemeddelelsen. - Vi kan ikke sige, at det er p\u00e5 grund af en infektion, at de har mistet livet. Men f\u00e6lles for de patienter er, at de p\u00e5 et tidspunkt er blevet opereret, og at de har haft en inficeret hofte og s\u00e5 er de efterf\u00f8lgende afg\u00e5et ved d\u00f8den, siger ledende overl\u00e6ge Lonnie Froberg til DR Nyheder. Hospitalets l\u00e6gefagelige direkt\u00f8r beklager sagen. - 44 patienter med en infektion er 44 for mange, og jeg skal v\u00e6re den f\u00f8rste til at beklage overfor de patienter, der har v\u00e6ret udsat for dette. Vi er i en proces, hvor vi hele tiden arbejder p\u00e5 at forbedre patientsikkerheden og tager l\u00e6ring af alle de h\u00e6ndelser, der sker, siger l\u00e6gefaglig direkt\u00f8r Kim Brixen i pressemeddelelsen og forts\u00e6tter: - Jeg h\u00e6fter mig ved, at det netop er vores nye daglige overv\u00e5gningssystem, der gjorde, at vi opdagede udsvinget i antallet af infektioner.", "annotations": [{"label": 2, "user": 1}], "meta": {}, "annotation_approver": null, "hash_id": -4344585414790377506, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/hospital-flytter-kirurg-44-hoftepatienter-har-faaet-infektion"], "section": "Fyn", "author": "Emil S\u00f8nderg\u00e5rd Ingvorsen", "date": ["2020-01-20 11:41"], "title": ["Hospital flytter kirurg: 44 hoftepatienter har f\u00e5et infektion"], "title_summary": ["Kirurgens hudsygdom kan have medf\u00f8rt infektioner hos patienter, oplyser Odense Universitetshospital."], "image_caption": "Odense Universitetshospital har flyttet en af sine kirurger til en anden stilling. (Foto:\u00a0Mads Claus Rasmussen \u00a9\u00a0Scanpix)"}
{"id": 91, "text": "Mens de studerende bladrer i b\u00f8ger i universitets l\u00e6sesale, har Syddansk Universitet gemt tre af dem bag l\u00e5s og sl\u00e5. B\u00f8gerne er nemlig giftige. - Du d\u00f8r nok ikke af at bladre. Men vi ansl\u00e5r, at hvis du vil spise den, s\u00e5 indeholder den arsen nok til at dr\u00e6be 60 mennesker, siger overbibliotekar Bertil Dorch. , og nu er der ogs\u00e5 fundet p\u00e5 b\u00f8ger p\u00e5 den anden side af Atlanten med det farlige grundstof arsen. Efter universitetet delte en artikel p\u00e5 et forum for forskere, gik opslaget viralt. Et bibliotek i Washington opdagede, at de havde mindst en bog med den gr\u00f8nne gift p\u00e5 forsiden. Det kom bag p\u00e5 bibliotekar Allie Alvis. Bogen p\u00e5 Smithsonian-biblioteket i USA er nemlig d\u00e9n bog, hun plejede at finde frem til de bes\u00f8gende, n\u00e5r der skulle vises et eksempel p\u00e5 en gammel, sj\u00e6lden bog. - Det var sp\u00e6ndende, men ogs\u00e5 uhyggeligt, for vi kendte ikke m\u00e6ngden af arsen p\u00e5 dav\u00e6rende tidspunkt, siger Allie Alvis fra bibliotekets afdeling for sj\u00e6ldne b\u00f8ger. Der kan v\u00e6re mange flere b\u00f8ger i Danmark og i udlandet, som er lige s\u00e5 giftige som dem, der allerede er fundet. Derfor h\u00e5ber bibliotekarerne Bertil Dorch og Jakob Holck, at der kommer klare guidelines for, hvordan bibliotekarer og samlere skal h\u00e5ndtere og opbevare b\u00f8gerne. - Det er n\u00f8dvendigt. Vi skal s\u00f8rge for, at der er sikker opbevaring og sikker omgang med materialerne, siger Bertil Dorch. Han f\u00e5r opbakning fra kollegaen, som tror, at der er mange biblioteker og gamle samlinger med giften p\u00e5 omslagene. - Vi ved, at arsen er blevet brugt i forskellige gr\u00f8nne pigmenter gennem tiden. Det vil vi have fokus p\u00e5, s\u00e5 man har nogle guidelines til, hvordan man skal h\u00e5ndtere s\u00e5dan en bog, siger Jakob Holck, der er forskningsbibliotekar p\u00e5 SDU. Stoffet p\u00e5 de danske b\u00f8ger blev opdaget ved et tilf\u00e6lde, og derfor ved bibliotekarerne heller ikke, hvor mange b\u00f8ger, der lige er farlige for ansatte og bes\u00f8gende. I Washington er de i gang med at lave en liste over b\u00f8ger, som kan v\u00e6re giftige. If\u00f8lge Allie Alvis er der lige nu otte b\u00f8ger p\u00e5 listen, som venter p\u00e5 at blive unders\u00f8gt. Den internationale biblioteksforening - IFLA - skal nu beslutte, om de \u00f8nsker at f\u00f8re det fynske forslag om internationale retningslinjer ud i livet.", "annotations": [{"label": 2, "user": 1}], "meta": {}, "annotation_approver": null, "hash_id": -6745204571429071504, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/flere-giftige-boeger-dukker-op-fynske-forskere-frygter-sikkerheden-paa-verdens"], "section": "Fyn", "author": "Sine Skott Jonatan Grau M\u00f8ller Anne Mette Dam Thrane", "date": ["2020-01-07 08:40"], "title": ["Flere giftige b\u00f8ger dukker op:\u00a0Fynske forskere frygter for sikkerheden p\u00e5 verdens biblioteker"], "title_summary": ["Syddansk Universitet opbevarer tre b\u00f8ger, som potentielt kan dr\u00e6be 50-60 personer hver."], "image_caption": "Forskningsbibliotekar Jakob Holck fort\u00e6ller, hvor farlige b\u00f8gerne i Odense er. Video: Anne Mette Thrane Arsen er kr\u00e6ftfremkaldende, og derfor bliver b\u00f8gerne opbevaret bag l\u00e5s og sl\u00e5 et sikkert sted p\u00e5 universitetet. De m\u00e5 kun r\u00f8res med specielle handsker p\u00e5. (Foto:\u00a0S\u00f8ren S\u00f8gaard Hygum / Anne Mette Thrane) Da de tre danske b\u00f8ger skulle r\u00f8ntgenfotograferes for at tyde skriften p\u00e5 omslaget, opdagede forskningsbibliotekaren, at de var sv\u00f8bt i dr\u00e6bende gift. (Foto:\u00a0S\u00f8ren S\u00f8gaard Hygum / Anne Mette Thrane) Det var en forskningsartikel fra SDU, der gjorde Allie Alvis fra Smithsonian-biblioteket i Washington opm\u00e6rksom p\u00e5, at en af hendes favoritb\u00f8ger er giftige. (Foto:\u00a0Smithsonian Libraries \u00a9\u00a0Smithsonian Libraries) Et n\u00e6rbillede af bogen og den kasse, hvori den opbevares. Ogs\u00e5 p\u00e5 denne bog er der arsen i det gr\u00f8nne pigment, som har farvet omslaget. (Foto:\u00a0Smithsonian Libraries \u00a9\u00a0Smithsonian Libraries) Det var en forskningsartikel fra SDU, der gjorde Allie Alvis fra Smithsonian-biblioteket i Washington opm\u00e6rksom p\u00e5, at en af hendes favoritb\u00f8ger er giftige. (Foto:\u00a0Smithsonian Libraries \u00a9\u00a0Smithsonian Libraries) Et n\u00e6rbillede af bogen og den kasse, hvori den opbevares. Ogs\u00e5 p\u00e5 denne bog er der arsen i det gr\u00f8nne pigment, som har farvet omslaget. (Foto:\u00a0Smithsonian Libraries \u00a9\u00a0Smithsonian Libraries)"}
{"id": 92, "text": "Har Danmark brug for en bro over Kattegat, en Als-Fyn-bro eller en ny fast forbindelse over Lilleb\u00e6lt? Det sp\u00f8rgsm\u00e5l b\u00f8r transportminister Benny Engelbrecht (S) f\u00e5 analyseret \u00e9n gang for alle, mener flere politikere. Det er et milliardbel\u00f8b, der er i spil, n\u00e5r politikerne snakker om nye broforbindelser i Danmark. Men for at f\u00e5 et klart svar p\u00e5, hvor milliarderne er bedst givet ud, kr\u00e6ver formand for Danske Regioner Stephanie Lose (V) og flere partier i Folketinget, at der bliver lavet en samlet analyse af de tre broer. Der findes allerede analyser af de forskellige broprojekter enkeltvis, men Stephanie Lose mener, at der er behov for at se p\u00e5 \u00f8st-vest-forbindelserne i en sammenh\u00e6ng. - Det kan ikke undg\u00e5s, at de p\u00e5virker hinanden. Det er store projekter, og derfor giver det mening at se det i en sammenh\u00e6ng, siger hun. Folketingets politikere skal senere i \u00e5r m\u00f8des og udarbejde en ti-\u00e5rsplan for dansk infrastruktur. Her skal de blandt andet diskutere, om der skal bygges nye broer, og i s\u00e5 fald hvilke broer. Stephanie Loses forslag om en f\u00e6lles analyse af de tre broprojekter bakkes op af SF\u2019s transportordf\u00f8rer, Anna Valentina Berthelsen. Men if\u00f8lge SF skal analysen ikke v\u00e6re et forsimplet ark, hvor man regner ud, hvor mange biler, der k\u00f8rer over. - Det skal jo ogs\u00e5 v\u00e6re en analyse, der siger noget om, hvad det betyder for de omr\u00e5der, hvor man leder trafikken udenom. Hvad betyder det for bos\u00e6tning, og hvad betyder det for erhvervslivet de steder?, siger Anna Valentina Berthelsen. Der er allerede analyser af de enkelte broprojekter, som man skulle starte med at kigge p\u00e5, f\u00f8r man eventuelt lavede en samlet analyse, mener transportordf\u00f8rer for De Konservative Niels Flemming Hansen. - Hvis nu bare man satte sig ned og samlede dem, s\u00e5 tror jeg da, at man var langt. DR har fors\u00f8gt at f\u00e5 en udtalelse fra transportminister Benny Engelbrecht (S), men han vil ikke stille op til interview. Han skriver i en mail til DR Fyn, at han ikke er afvisende over for en eventuel samlet analyse, og at han er parat til at lytte til transportordf\u00f8rerne: \"I forbindelse med en ny infrastrukturplan vil det ogs\u00e5 v\u00e6re relevant at dr\u00f8fte igangs\u00e6ttelse af nye analyser. Ogs\u00e5 muligheden for, at der gennemf\u00f8res en samlet analyse af de tre broforbindelser, vil kunne dr\u00f8ftes, hvis der blandt flere af transportordf\u00f8rerne er et \u00f8nske herom\".", "annotations": [{"label": 1, "user": 1}], "meta": {}, "annotation_approver": null, "hash_id": 6543281300066482145, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/et-spoergsmaal-til-hundrede-milliarder-kroner-hvor-har-danmark-brug-en-ny-bro"], "section": "Fyn", "author": "Anne Mette Dam Thrane Tobias Sonne Olsen Henrik Mikaelsen", "date": ["2020-01-14 17:05"], "title": ["Et sp\u00f8rgsm\u00e5l til hundrede milliarder kroner: Hvor har Danmark brug for en ny bro?"], "title_summary": ["Flere politikere kr\u00e6ver en samlet analyse af fremtidige broprojekter i Danmark."], "image_caption": "Formand for Danske Regioner Stephanie Lose (V) vil gerne have en samlet analyse af de tre broer."}
{"id": 93, "text": "For et \u00e5r siden sad Palle Petterson i en togkup\u00e9 for at tage p\u00e5 arbejde. Han steg p\u00e5 toget klokken 07.27 ved Nyborg Station. F\u00e5 timer efter gik han ud fra et krisecenter 800 meter fra stationen. Han var en af passagerne p\u00e5 det lyntog, der for pr\u00e6cis et \u00e5r siden forulykkede p\u00e5 Storeb\u00e6ltsbroen. Da han forlod krisecenteret, havde han d\u00e5rlig samvittighed. Han sad i en del af toget, der var forsk\u00e5net for det v\u00e6rste ved ulykken. Men p\u00e5 krisecenteret kunne han se nogle af de mennesker, der havde ulykkens r\u00e6dsler malet i ansigtet. - Derfor f\u00f8lte jeg ikke, at jeg kunne tillade mig at tage tid fra de andre. S\u00e5 jeg sagde til politiet, at jeg gerne ville g\u00e5, siger Palle Petterson. Men inden Palle Petterson gik ud ad d\u00f8ren, hev en politimand fat i ham og sagde: \u00b4Du skal v\u00e6re klar over, at der godt kan komme en efterreaktion.' Palle Petterson gav politimanden sine kontaktoplysninger. Kort tid efter tr\u00e5dte Palle udenfor i bl\u00e6sevejret. Og tog hjem. Den f\u00f8rste dag m\u00e6rkede Palle Petterson ikke noget til den voldsomme oplevelse, han lige havde v\u00e6ret udsat for. - Faktisk tog jeg toget p\u00e5 arbejde allerede dagen efter. Netop for at det ikke skulle s\u00e6tte sig, siger han. Men efter den f\u00f8rste dag begyndte tankerne at banke p\u00e5 inde i hovedet hos Palle Petterson. - Det begyndte at k\u00f8re rundt i hovedet. Alt hvad jeg oplevede blev t\u00e6nkt godt og grundigt igennem, siger han. Tankerne begyndte efterh\u00e5nden at v\u00e6re ekstremt detaljerede. Derfor begyndte Palle Petterson at tale med venner og kolleger, der gerne ville h\u00f8re p\u00e5 ham. Men det var faktisk en blyant, som for alvor fik Palle Petterson til at slippe ulykken. - Jeg begyndte simpelthen at skrive en dagbog fra den 2. januar, som kom til at fylde ret mange sider. Det, at jeg fik den dag ud igennem h\u00e5nden, gjorde ogs\u00e5, at den kom ud af hovedet, siger Palle Petterson. Ombord p\u00e5 toget var 131 passagerer og 3 medarbejdere fra DSB. Men selvom man ikke var p\u00e5 toget den morgen, kan h\u00e6ndelsen godt have p\u00e5virket en. Det kan Louise Nordstjerne skrive under p\u00e5. Hun er hjemmesygeplejerske i Nyborg Kommune, og pludselig fik hun besked p\u00e5 at k\u00f8re hen til byens tennishal, hvor der blev \u00e5bnet et krisecenter for passagererne. I situationen var hun glad for at se, at hun kunne bruge sine faglige egenskaber i s\u00e6rligt pressede situationer. Men bagefter havde hun brug for at bearbejde oplevelsen. - Jeg tog til en gudstjeneste i Nyborg Kirke, hvor jeg kunne sidde og f\u00f8le, at alle mine tanker gik til det, jeg havde lavet, og de mennesker, der blev p\u00e5virket af det her, fort\u00e6ller Louise Nordstjerne. Efter gudstjenesten lagde hun oplevelsen p\u00e5 hylden. Hun troede ikke, det var noget, der ville komme til at fylde mere i hendes bevidsthed. - Jeg kan godt m\u00e6rke, at jeg f\u00e5r et sug i maven, n\u00e5r det nu er et \u00e5r siden, jeg stod i den situation, fort\u00e6ller hun og forts\u00e6tter: - N\u00e5r det er d\u00e5rligt vejr, kan jeg godt komme til at t\u00e6nke p\u00e5, om der nu kan ske noget igen, og om man har f\u00e5et rettet p\u00e5 de ting, der fik ulykken til at ske. Det fylder mere, end jeg lige havde troet. Netop det d\u00e5rlige vejr var med til at g\u00f8re arbejdsbetingelserne for beredskabet ekstra vanskeligt. For selvom beredskabet bruger mange timer p\u00e5 at tr\u00e6ne ulykker p\u00e5 Storeb\u00e6ltsbroen, var netop vejret en stor udfordring den 2. januar 2019. Kraftig bl\u00e6st og forh\u00f8jet vandstand gjorde indsatsen sv\u00e6r. Det har man nu taget konsekvensen af i Region Syddanmark, forklarer chef for pr\u00e6hospital Gitte J\u00f8rgensen. - De radioer, vi taler i, gav nogle udfordringer i bl\u00e6sten. Derfor har vi k\u00f8bt nye headsets, vi kan tale i uden at blive forstyrret af vinden. Derudover oplevede regionen ogs\u00e5, at ulykken gav en udfordring ude p\u00e5 hospitalerne, forklarer Gitte J\u00f8rgensen. - Det bliver en udfordring, n\u00e5r f\u00e6lles-akutmodtagelsen har travlt med at tage imod tilskadekomne, men samtidig skal tage sig af p\u00e5r\u00f8rende. Det skal vi helt klart finde nogle bedre l\u00f8sninger for. Hos Fyns Politi har den st\u00f8rste l\u00e6ring v\u00e6ret, at \u00f8velse betaler sig, forklarer politidirekt\u00f8r Arne Gram. - Vi har l\u00e6rt vigtigheden af at have et robust og fleksibelt beredskab. Det kommer til udtryk ved at tr\u00e6ne, tr\u00e6ne og tr\u00e6ne. Men man skal ogs\u00e5 indstille sig p\u00e5, at der vil opst\u00e5 uforudsete ting, siger han. Ulykken har ogs\u00e5 aff\u00f8dt nogle nye bekendtskaber for Palle Petterson. Han har v\u00e6ret med til nogle af de m\u00f8der, der er blevet holdt efter ulykken. Han er i dag stadig i kontakt med nogle af dem, han delte kup\u00e9 med d\u00e9n onsdag morgen. - N\u00e5r jeg ser de andre igen, stopper vi altid op og snakker. Der er en eller anden form for venskab p\u00e5 grund af sk\u00e6bnen, siger han. Alligevel m\u00e6rker Palle Petterson i dag ikke meget til, at han har v\u00e6ret en del af den st\u00f8rste togulykke i 30 \u00e5r. Men der er is\u00e6r \u00e9t punkt, hvor ulykken stadig skubber til Palle Pettersons hverdag. - Der er steder i toget, hvor jeg ikke sidder l\u00e6ngere. Jeg kan ikke engang f\u00e5 mig selv til at g\u00e5 ind i den forreste vogn. Ikke endnu i hvert fald, siger Palle Petterson.", "annotations": [{"label": 2, "user": 1}], "meta": {}, "annotation_approver": null, "hash_id": 2491526277615645127, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/togulykken-paa-storebaelt-aendrede-palles-liv-altid-der-er-steder-i-toget-hvor"], "section": "Fyn", "author": "Jonatan Grau M\u00f8ller Jakob H\u00f8strup Thea Bj\u00f8rn", "date": ["2020-01-02 06:00"], "title": ["Togulykken p\u00e5 Storeb\u00e6lt \u00e6ndrede Palles liv for altid: 'Der er steder i toget, hvor jeg ikke sidder l\u00e6ngere'"], "title_summary": ["I dag er det et \u00e5r siden, togulykken p\u00e5 Storeb\u00e6lt fandt sted. Men hvordan kom passagererne videre, og hvad har beredskabet l\u00e6rt?"], "image_caption": "Louise Nordstjerne var sygeplejerske p\u00e5 det krisecenter, der blev oprettet i Nyborgs tennishaller. Ulykken p\u00e5virker hende mere her et \u00e5r efter ulykken, end hun troede, den ville. (Foto:\u00a0Jonatan Grau M\u00f8ller) Arne Gram, politidirekt\u00f8r ved Fyns Politi, sagde til Havarikommissionens pressem\u00f8de, at selvom der er sket meget hos Fyns Politi i 2019, s\u00e5 har den 2. januar 2019 sat sig. (Foto:\u00a0Sofie \u00d8rts)"}
{"id": 94, "text": "Der er noget helt galt, t\u00e6nkte 32-\u00e5rige Viki J\u00f8rgensen, da hun tog k\u00f8rekort sidste \u00e5r. Hun var flyttet fra Odense til Nyborg og fik brug for en bil. Men k\u00f8rekortet var l\u00e6nge undervejs. Det endte med at tage et halvt \u00e5r l\u00e6ngere end forventet, fordi hun skiftede k\u00f8rel\u00e6rer. - Han n\u00e6gtede at undervise mig i, hvordan jeg skulle orientere mig. D\u00e9t gjorde mig rigtig utryg, siger hun. Hun fort\u00e6ller, at hende og de andre elever m\u00e5tte sidde alene med deres computer under de f\u00f8rste teorilektioner, fordi k\u00f8rel\u00e6reren underviste et andet hold i et andet lokale. Hun husker lektionerne som v\u00e6sentlig kortere end de lovpligtige. Derudover mener hun, at der blev snydt med logbogen, hvor l\u00e6reren n\u00e6gtede at underskrive, at hun havde v\u00e6ret til timerne. Og n\u00e5r hun skulle ud at k\u00f8re, sad han med sin telefon og fulgte ikke med i, hvor hun var, eller hvad hun lavede i trafikken. Fyns Politi har efterf\u00f8lgende spurgt Viki J\u00f8rgensen, om hun ville vidne mod ham i retten. Det har hun sagt ja til. Der er endnu ikke blevet fastsat en dag for den sag. Hun er langt fra den eneste, der er blevet snydt af sin k\u00f8rel\u00e6rer. If\u00f8lge politiet oprettede de sidste \u00e5r mere end 120 sager om overtr\u00e6delse af k\u00f8rekortbekendtg\u00f8relsen. De fleste tilf\u00e6lde handler om mangelfuld undervisning, for meget selvstudie, og at der snydt eller sl\u00f8set med logb\u00f8gerne. Nogle af sagerne er allerede afsluttet med b\u00f8de eller dom. Politiet kan ikke sige pr\u00e6cis hvor mange forskellige undervisere, der er sigtede i resten af sagerne. I forrige uge blev en fynsk k\u00f8rel\u00e6rer d\u00f8mt, og i dag er en ny sag for retten med en anden k\u00f8rel\u00e6rer ved Retten i Svendborg. To m\u00e5neder er g\u00e5et, siden Viki J\u00f8rgensen fik papir p\u00e5, at hun bestod teori- og k\u00f8repr\u00f8ven. Alligevel gnaver en usikkerhed i hende, og hun har sv\u00e6rt ved at stole p\u00e5 sig selv i trafikken. - Det, der har p\u00e5virket mig mest, er usikkerheden: Kan jeg overhovedet k\u00f8re bil? sp\u00f8rger hun og forts\u00e6tter: - Jeg synes, det er skr\u00e6mmende. Hvis jeg ikke har styr p\u00e5 det, s\u00e5 bliver det farligt. Jeg er ogs\u00e5 ansvarlig for, at du kommer helskindet tilbage, siger hun. Foreningen af Frie K\u00f8rel\u00e6rere er landets andenst\u00f8rste sammenslutning af k\u00f8rel\u00e6rere. Her bekr\u00e6fter de problemet. - Der er nogle stykker, ja. De f\u00f8ler sig m\u00e5ske fristet til at snyde, s\u00e5 de kan f\u00e5 en indt\u00e6gt ud af det, siger Bent Conradsen, der er k\u00f8rel\u00e6rer og formand for foreningen. - Det er det jo ikke. Det er at snyde os andre, som k\u00f8rer efter reglerne, n\u00e5r der er nogen, der omg\u00e5s dem, svarer han. Foreningen har derfor indf\u00f8rt en kontrol, som holder \u00f8je med, at medlemmernes undervisning lever op til lovkravene. Den ansatte kontroll\u00f8r kommer p\u00e5 uanmeldt bes\u00f8g, overv\u00e5ger undervisningen og interviewer eleverne. Efter kontrollen blev indf\u00f8rt, har foreningen 'v\u00e6ret n\u00f8dt til at ekskludere' et par af medlemmerne, fort\u00e6ller formand Bent Conradsen. DR har fors\u00f8gt at f\u00e5 en kommentar fra Dansk K\u00f8rel\u00e6rer-Union og den sigtede k\u00f8rel\u00e6rer fra den aktuelle sag, men det har ikke v\u00e6ret muligt.", "annotations": [{"label": 2, "user": 1}], "meta": {}, "annotation_approver": null, "hash_id": 844571118685409738, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/kan-jeg-overhovedet-koere-bil-viki-er-langt-fra-den-eneste-som-skal-kaempe-i"], "section": "Fyn", "author": "Thomas Dinsen Sine Skott Andersen", "date": ["2020-01-21 14:17"], "title": ["'Kan jeg overhovedet k\u00f8re bil?' Viki er langt fra den eneste, som skal k\u00e6mpe i retten mod sin k\u00f8rel\u00e6rer"], "title_summary": ["Politiet har over 120 sager, hvor der er tale om snyd og sl\u00f8seri med elevernes k\u00f8reundervisning."], "image_caption": "Viki J\u00f8rgensen venter p\u00e5 at skulle vidne i retten mod sin k\u00f8rel\u00e6rer. I dag er en anden underviser for Retten i Svendborg i en lignende sag. (Foto:\u00a0Thomas Dinsen) Viki J\u00f8rgensen sagde selv stop, da snyderiet blev for meget for hende. Hun skiftede k\u00f8rel\u00e6rer, selvom hun s\u00e5 m\u00e5tte vente seks m\u00e5neder yderligere for at f\u00e5 kortet. (Foto:\u00a0Thomas Dinsen) Bent Conradsen fra N\u00e6sby K\u00f8reskole er ked af, at der er kolleger, der \u00f8del\u00e6gger det for eleverne og de andre undervisere. (Foto:\u00a0Thomas Dinsen)"}
{"id": 95, "text": "Det er kritisabelt, at John Ville Rasmussen skal k\u00e6mpe med at dokumentere sin danskhed efter at have boet i Danmark og haft dansk pas det meste af sit liv. Det mener flere politikere p\u00e5 Christiansborg, efter DR Nyheder i dag fortalte om sagen, John Ville Rasmussen blev f\u00f8dt i Venezuela af danske for\u00e6ldre, men kom til Danmark, da han var fire \u00e5r gammel, og han har siden boet i Danmark. Han har taget en uddannelse, er blevet indkaldt til v\u00e6rnepligt, og han har arbejdet og stiftet familie i Danmark. Men nu kr\u00e6ver Udl\u00e6ndinge- og Integrationsministeriet, at John Ville Rasmussen kan fremvise sin f\u00f8dselsattest og sine for\u00e6ldres oprindelige vielsesattest for at bevise, at de er danske. Det er indtil videre ikke lykkedes for John Ville Rasmussen at skaffe de snart 70 \u00e5r gamle dokumenter. Blandt andet fordi f\u00f8dselsattesten er blevet udf\u00e6rdiget i Venezuela. Det er if\u00f8lge Andreas Steenberg, der er indf\u00f8dsretsordf\u00f8rer for Det Radikale Venstre, en h\u00e5bl\u00f8s behandling af en borger. - Jeg synes, det er noget af det mest vanvittige, jeg nogensinde har h\u00f8rt. Manden har boet i Danmark i 60 \u00e5r, og s\u00e5 finder man lige pludselig ud af, man ikke tror p\u00e5, at hans for\u00e6ldre var danskere, siger han. Hvis John Ville Rasmussen ikke kan f\u00e5 lov til at beholde sit statsborgerskab, er det uvist, hvad det f\u00e5r af betydning for ham og hans familie. Hans kone er amerikaner og har haft permanent opholdstilladelse siden 1988, fordi han var dansk statsborger. Begge deres b\u00f8rn har f\u00e5et dansk statsborgerskab qua deres far. Det var da den ene datter skulle have fornyet sit pas i USA, at det blev aktuelt for John Ville Rasmussen at f\u00e5 de danske myndigheder til at bekr\u00e6fte hans danske statsborgerskab. Men det har alts\u00e5 endnu ikke kunnet lade sig g\u00f8re. SF\u2019s medlem af indf\u00f8dsretsudvalget, Halime Oguz, er enig i kritikken og vil tage sagen op med udl\u00e6ndinge- og integrationsminister Mathias Tesfaye (S). - Jeg vil fors\u00f8ge at tage det her op med ministeren og indf\u00f8dsretsudvalget og s\u00e5 pr\u00f8ve at finde ud af, hvad det er for nogle regler, vi har tilrettelagt. For hvis de skal ramme ganske almindelige danske statsborgere, s\u00e5 er de ikke tilrettelagt rigtigt, mener hun. Enhedslistens indf\u00f8dsretsordf\u00f8rer Peder Hvelplund vil ogs\u00e5 kigge p\u00e5 reglerne for at undg\u00e5 lignende scenarier. - Det er en fuldst\u00e6ndig absurd situation, som borgeren er blevet sat i. Det illustrerer bare det regelhelvede og den nidk\u00e6rhed, som de regler bliver administreret med i dag, siger han. Peder Hvelplund mener faktisk, at man allerede lagde op til at forsimple reglerne p\u00e5 omr\u00e5det for indf\u00f8dsret, da regeringen og dens st\u00f8ttepartier i sommer indgik et s\u00e5kaldt forst\u00e5elsespapir, der tegnede de overordnede rammer for partiernes samarbejde. - Der st\u00e5r faktisk i forst\u00e5elsespapiret, at man skal afskaffe overfl\u00f8digt bureaukrati og meningsl\u00f8se regler, og det g\u00e6lder ogs\u00e5 i forhold til udl\u00e6ndingelovgivning. Det her er jo et klart eksempel p\u00e5, at reglerne ikke giver mening, siger Peder Hvelplund. Jan E. J\u00f8rgensen, indf\u00f8dsretsordf\u00f8rer fra Venstre, er enig i, at sagen om John Ville Rasmussen er problematisk, men han mener ikke n\u00f8dvendigvis, at reglerne p\u00e5 omr\u00e5det skal laves om. - Jeg kan ikke sige, at der er behov for en regel\u00e6ndring, fordi der kommer et enkelt tilf\u00e6lde, hvor tingene ser sk\u00e6vt ud, siger han. I hans \u00f8jne skal man i h\u00f8jere grad kigge p\u00e5 Udl\u00e6ndinge- og Integrationsministeriets praksis, n\u00e5r de behandler sagerne. - Det lyder forholdsvist bureaukratisk. Hvis han har haft dansk pas i 60 \u00e5r, s\u00e5 b\u00f8r man i ministeriet kunne l\u00e6gge to og to sammen og regne ud, at det her nok er en dansk statsborger, siger Jan E. J\u00f8rgensen. John Ville Rasmussens sag har nu v\u00e6ret under behandling i to \u00e5r. Jan E. J\u00f8rgensen kan dog ikke forst\u00e5, at sagen tr\u00e6kker s\u00e5dan ud. - N\u00e5r vi har haft den slags sager i indf\u00f8dsretsudvalget, har vi n\u00e6sten altid sagt, at s\u00e5 bliver de statsborgere, for den slags fejl skal ikke l\u00e6gge folk til last. S\u00e5 jeg forst\u00e5r ikke, at det skal tage s\u00e5 lang tid for ministeriet, siger Jan E. J\u00f8rgensen. Udl\u00e6ndinge- og integrationsminister Mattias Tesfaye (S) erkender, at sagen om John Ville Rasmussens statsborgerskab er m\u00e6rkv\u00e6rdig. - P\u00e5 mig virker det absurd, at der ikke er nogen, der tidligere har bedt ham om at freml\u00e6gge dokumentation, siger ministeren. Han tror dog ikke, der er tale om fejl i sagsbehandlingen, eller at der er brug for nye regler. - Jeg tror, vi er i en situation, hvor vi har nogle regler, som er rimelig fornuftige, og s\u00e5 kommer der en enkelt sag, hvor man m\u00e5 tage sig til hovedet og sige: 'Kan det virkelig v\u00e6re s\u00e5dan?', siger Mattias Tesfaye. Men han mener ikke, at der er grund til, at John Ville Rasmussen skal frygte, at han eller familien mister deres opholdstilladelse. - Der bliver pisket en stemning op. Det her handler om, hvorvidt han kan f\u00e5 et bevis for sit statsborgerskab. Det handler ikke om, at hans familie skal udvises, siger Mattias Tesfaye. - Det giver sig selv, at det kan jeg ikke st\u00e5 og give. Hans sag bliver afgjort efter de regler, der har fungeret i mange \u00e5r, og som langt de fleste er tilfredse med, og han f\u00e5r den samme ordentlige behandling som alle andre. Jeg ville p\u00e5 ingen m\u00e5de v\u00e6re bekymret for, om jeg skulle udvises, lyder det fra ministeren.", "annotations": [{"label": 2, "user": 1}], "meta": {}, "annotation_approver": null, "hash_id": 8454344921725980495, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/johns-kamp-bevise-sin-danskhed-forarger-politikere-det-er-noget-af-det-mest"], "section": "Fyn", "author": "Michael Strandfelt Agnes Dalhoff Pedersen Tore B\u00f8nke Jeppesen", "date": ["2020-01-15 15:14", "2020-01-15 17:38"], "title": ["Johns kamp for at bevise sin danskhed forarger politikere: 'Det er noget af det mest vanvittige'"], "title_summary": ["Ordf\u00f8rer vil bringe sagen op for ministeren. Men ministeren l\u00e6gger ikke op til at \u00e6ndre regler."], "image_caption": "John Ville Rasmussen har v\u00e6ret p\u00e5 jagt efter adskillige dokumenter for at bevise sin danske indf\u00f8dsret. (Foto:\u00a0Grafik: S\u00f8ren S\u00f8gaard Hygum) D\u00f8trene p\u00e5 28 og 32 \u00e5r har b\u00e5de amerikansk og dansk statsborgerskab. (Foto:\u00a0Tore B\u00f8nke Jeppesen) Mattias Tesfaye regner ikke med at ville \u00e6ndre p\u00e5 nogen regler for indf\u00f8dsret som f\u00f8lge af sagen. (Foto:\u00a0Niels Christian Vilmann \u00a9\u00a0Scanpix)"}
{"id": 96, "text": "I august \u00e5bnede d\u00f8rene til 27 splinternye forberedende grunduddannelse - de s\u00e5kaldte FGU-uddannelser - som skal hj\u00e6lpe 50.000 unge mellem 16 og 25 \u00e5r, som hverken er i job eller under uddannelse. Men d\u00f8rene blev ogs\u00e5 \u00e5bnet til m\u00e5neders forvirring for eleverne og begyndende stress for uddannelsens l\u00e6rere. Flere steder har der manglet undervisningsmateriale, og i Holb\u00e6k foregik undervisningen i en periode i byggerod, fordi lokalerne endnu ikke stod f\u00e6rdige. Derudover har flere undervisere fortalt om problemer med de IT-systemer, som skal indsamle og vise elevernes journaler. Elever har tidligere fortalt, . Og den kaotiske start har nu ogs\u00e5 ramt l\u00e6rerne. De mange opstartsproblemer har resulteret i, at 20 ud af 200 l\u00e6rer p\u00e5 FGU Fyns fem skoler er blevet langtidssygemeldte. If\u00f8lge l\u00e6rer og tillidsmand Johannes Ingwersen oplever endnu flere ansatte tegn p\u00e5 stress og mistrivsel. - Der er folk, der sover d\u00e5rligt om natten. Jeg sover ogs\u00e5 d\u00e5rligt om natten. N\u00e5r der sker \u00e6ndringer eller kommer nye beskeder, kan vi m\u00e6rke p\u00e5 os selv, at hjertet begynder at hamre. Der er stresstegn hos rigtigt mange, inklusiv mig selv, siger han. Det er skidt for alle ogs\u00e5 for eleverne, hvoraf en del af m\u00e5lgruppen er s\u00e5rbare. - Eleverne har brug for kontinuitet, trygge og faste rammer. Og er der noget, vi har sv\u00e6rt ved at levere, er det netop det, siger Johannes Ingwersen. De mange sygemeldinger g\u00f8r det ogs\u00e5 sv\u00e6rt at gennemf\u00f8re undervisningen. Blandt andet er der i \u00f8jeblikket stor mangel p\u00e5 matematikl\u00e6rere p\u00e5 FGU Fyn i Odense, fort\u00e6ller rektor Gitte Lykkehus. Ud over sygemeldingerne p\u00e5 Fyn oplever FGU-l\u00e6rernes fagforening Uddannelsesforbundet flere henvendelser fra medlemmer rundt om i landet, som bliver syge. - Det siger noget om, at det er sv\u00e6rt at v\u00e6re l\u00e6rer ude p\u00e5 FGU-institutionerne, og det siger noget om, at vilk\u00e5rene for FGU-l\u00e6rerne er meget pressede, siger formanden for Uddannelsesforbundet Hanne Pontoppidan, der ikke har oplevet s\u00e5 h\u00f8jt et sygefrav\u00e6r p\u00e5 andre af fagforeningens omr\u00e5der. Henrik Hvidesten er bestyrelsesformand for FGU Danmark. Han indr\u00f8mmer, at det ikke har v\u00e6ret let at starte den nye FGU-uddannelse. - Der har v\u00e6ret mange udfordringer, og det p\u00e5virker medarbejderne. Det er ikke unaturligt, at s\u00e5 stor en omstilling giver en stigning i sygefrav\u00e6ret, siger han. Siden den tidligere Venstre-regering, Socialdemokratiet, Dansk Folkeparti, Radikale Venstre og SF i 2017 aftalte, at den nye uddannelse FGU skulle overtage elever fra produktionsskolerne samt elever, der er under 25 \u00e5r, fra tre VUC-linjer, er det g\u00e5et st\u00e6rkt med at etablere den nye type grunduddannelse. For st\u00e6rkt, mener Jakob S\u00f8lvh\u00f8j, der er undervisningsordf\u00f8rer for Enhedslisten. - Processen er sat for hurtigt i gang, og der skulle have v\u00e6ret mere tid til etableringen, siger han. Det h\u00f8je sygefrav\u00e6r blandt FGU-l\u00e6rerne b\u00f8r f\u00e5 ministeren til at skride til handling. S\u00e5dan lyder det blandt andet fra Vestres B\u00f8rne- og undervisningsordf\u00f8rer Ellen Trane N\u00f8rby. - At vi ser s\u00e5 stort et sygefrav\u00e6r blandt underviserne, er ikke okay. Det viser ogs\u00e5, at der ikke er ledelsesm\u00e6ssigt styr p\u00e5 opgaven. Derfor er undervisningsministeren n\u00f8dt til at indkalde forligskredsen, s\u00e5 vi kan dr\u00f8fte, hvordan vi kan udbedre situationen, siger hun. Ellen Trane N\u00f8rby bliver bakket op af uddannelsesordf\u00f8rer fra Det Konservative Folkeparti Katarina Ammitzb\u00f8ll. - Det er tydeligt, at der er st\u00e6rke stresssymptomer, og det er vigtigt, at vi lytter til dem. Det er meget demotiverende for eleverne, at deres l\u00e6rere skifter hele tiden, siger hun. B\u00f8rne- og undervisningsminister Pernille Rosenkranz-Theil (S) anerkender, at der er et problem, n\u00e5r hver tiende l\u00e6rer p\u00e5 FGU Fyn har v\u00e6ret langtidssygemeldt inden for det seneste halve \u00e5r. - For l\u00e6rerne har det v\u00e6ret rigtig h\u00e5rdt. De har k\u00e6mpet en vis del ud af bukserne og har p\u00e5 mange str\u00e6k manglet nogle af de redskaber, der skulle til for at f\u00e5 en hverdag til at glide, siger hun til DR Fyn. Derfor vil ministeren lytte til de problemer, l\u00e6rerne har og g\u00f8re sit bedste for at l\u00f8se dem. - Det, man kan g\u00f8re fra centralt hold, er at lytte. Det vil sige, at hvis vi h\u00f8rer, der er problemer med dit, dut eller dat, s\u00e5 fors\u00f8ger vi at g\u00f8re det bedste, vi kan, for at give den hj\u00e6lp, der skal til for at komme rundt om det problem, siger Pernille Rosenkranz-Theil.", "annotations": [{"label": 1, "user": 1}], "meta": {}, "annotation_approver": null, "hash_id": 210293831707626805, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/kaotisk-start-ny-ungdomsuddannelse-hver-tiende-laerer-paa-fyn-har"], "section": "Fyn", "author": "Trine Warrer Juul Christina Vibe Jensen Julie W\u00fcrtz", "date": ["2020-01-15 12:04"], "title": ["Kaotisk start for ny ungdomsuddannelse: Hver tiende l\u00e6rer p\u00e5 Fyn har langtidssygemeldt sig"], "title_summary": ["Minister erkender opstartsproblemer p\u00e5 landets nye FGU-uddannelser."], "image_caption": "Johannes Ingwersen oplever flere kollegaer blive sygemeldt med stress p\u00e5 grund af de mange udfordringer ved den nye FGU uddannelse i Odense. (Foto:\u00a0Christina Vibe Jensen \u00a9\u00a0DR FYN) Johannes Ingwersen koordinerer skemaer med sine kollegaer, men det er sv\u00e6rt med de mange sygemeldinger, mener de. (Foto:\u00a0Christina Vibe Jensen \u00a9\u00a0DR FYN) En af problemerne ved FGU Fyn i Odense er de manglende pladser i kantinen. Her m\u00e5 der maksimum v\u00e6re 150 elever, selvom der er over det dobbelte antal elever p\u00e5 skolen. Derfor m\u00e5 eleverne spise p\u00e5 skift. (Foto:\u00a0Christina Vibe Jensen \u00a9\u00a0DR FYN)"}
{"id": 97, "text": "Det kan ikke passe, at regeringen vil have bedre forhold for anbragte b\u00f8rn og plejefamilier, men samtidig afvise at finde flere penge, s\u00e5 man kan l\u00f8se opgaven. S\u00e5dan lyder kritikken nu fra regeringens st\u00f8ttepartier, Enhedslisten, SF og Radikale Venstre. Udmeldingen kommer efter, at social- og indenrigsminister Astrid Krag (S) til at betale for den specielle PUP-uddannelse, som er skr\u00e6ddersyet til plejefamilier. En uddannelse, som er en del af AMU-systemet og derfor kun er gratis, hvis man er ufagl\u00e6rt. Det betyder, at alle andre med en videreg\u00e5ende uddannelse \u2013 uanset om man er politibetjent, biolog eller ingeni\u00f8r - selv skal betale de 30.000 kroner, som uddannelsen koster. Penge, som hverken plejefamilierne eller kommunerne har, mener Plejefamiliernes Landsforening. Men: - Reglerne er klare, som de er i dag. Det er kommunerne, der skal betale for den uddannelse, der er brug for til plejefor\u00e6ldrene, sagde social og indenrigsminister Astrid Krag (S) i g\u00e5r. Det f\u00e5r nu st\u00f8ttepartierne op af stolene. - Man kan ikke sidde som statsminister eller socialminister og sige, at kommunerne skal g\u00f8re noget og s\u00e5 ikke skaffe dem \u00f8konomi til det. Man skal ikke springe det ansvar over, og vi vil gerne dr\u00f8fte, hvordan vi finder de penge til kommunerne, siger Rasmus Helveg, socialordf\u00f8rer i Radikale Venstre. I Enhedslisten stemmer socialordf\u00f8rer Pernille Skipper i. If\u00f8lge hende er uddannelse af plejefor\u00e6ldre fuldst\u00e6ndig uomg\u00e6ngelig, hvis man vil forbedre forholdene for anbragte b\u00f8rn. Derfor holder det ikke, at to tredjedele af landets plejefamilier \u2013 cirka 4.500 \u2013 selv skal betale regningen for at dygtigg\u00f8re sig, fordi de har en videreg\u00e5ende uddannelse i forvejen. - Det giver jo ingen mening, at fordi du har en uddannelse som farmaceut, s\u00e5 kan du ikke f\u00e5 denne uddannelse. Der skal g\u00f8res noget, og der skal s\u00e6ttes flere penge af. Alt andet kan vi ikke v\u00e6re bekendt over for plejefamilierne, plejefor\u00e6ldrene og b\u00f8rnene, siger Pernille Skipper (EL). Derfor vil Enhedslisten, Radikale Venstre og SF l\u00e6gge pres p\u00e5 social-og indenrigsministeren og diskutere dette med hende. I SF \u00f8nsker socialordf\u00f8rer Trine Torp, at regeringen griber denne mulighed for at se p\u00e5 alt i forhold til anbringelser, forebyggelse og plejefamilier. - Vi har brug for en grundig gennemgang af hele det her omr\u00e5de og ikke bare lappel\u00f8sninger, siger Trine Torp. B\u00e5de Radikale Venstre og Enhedslisten er klar til at g\u00e5 endnu l\u00e6ngere. Enhedslisten mener, at der skal v\u00e6re ret og pligt til gratis efteruddannelse for plejefamilier, og st\u00e5r det til Radikale Venstre, skal kommunerne ans\u00e6tte plejefamilierne i stedet for kun at give dem et honorar. Det ved man ikke, hvor meget koster. Men der er ingen tvivl om, at de penge skal findes p\u00e5 Christiansborg, lyder det fra Rasmus Helveg (R): - Hvis dette samlet set bliver dyrere, m\u00e5 vi se p\u00e5 det. Man kan ikke bare sige, at kommunerne f\u00e5r en ekstra opgave og s\u00e5 ikke give dem pengene til det. De penge vil vi gerne v\u00e6re med til at finde, siger han. P\u00e5 den anden side af partifarve-skalaen er Anni Matthiesen, Venstres socialordf\u00f8rer, h\u00e5rd i m\u00e6let. Hun har hevet social-og indenrigsminister Astrid Krag i samr\u00e5d. - Det er grotesk, at der er s\u00e5 mange, der selv skal have pungen op af lommen, hvis de vil efteruddanne sig. Det er jeg meget overrasket over. Is\u00e6r nu, hvor b\u00e5de statsminister og regeringen generelt har sat udsatte b\u00f8rn p\u00e5 dagsordenen, s\u00e5 h\u00e5ber jeg da, at de tager det her med, n\u00e5r de kommer med deres udspil senere p\u00e5 \u00e5ret, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": -2489422941311018082, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/det-giver-ingen-mening-stoettepartier-presser-regeringen-finde-penge-til"], "section": "Fyn", "author": "Ida-Sofie Sellerup Susanne Kristine Terman Pedersen", "date": ["2020-01-21 05:05"], "title": ["'Det giver ingen mening': St\u00f8ttepartier presser regeringen for at finde penge til plejefamilier"], "title_summary": ["De fleste plejefamilier skal selv betale for efteruddannelse. Det kritiserer flere partier nu."], "image_caption": "Radikale Venstre, Enhedslisten og SF sender en kritik mod social-og indenrigsminister Astrid Krag (S). (Foto:\u00a0Ida Guldb\u00e6k Arentsen \u00a9\u00a0Scanpix)"}
{"id": 98, "text": "En panda p\u00e5 fri fod i Odenses gader. Det lyder m\u00e5ske som en vittighed, men ikke desto mindre var det virkelighed i aftes, da Fyns Politi klokken 22.44 fik en anmeldelse fra en borger p\u00e5 S\u00f8nder Boulevard i Odense ved Odense Zoo. Her l\u00f8b havens r\u00f8de panda rundt mellem bilerne p\u00e5 den normalt s\u00e5 trafikerede vej. Det oplyser vagtchefen ved Fyns Politi. Zoolog Nina Collatz Christensen tror, at den r\u00f8de panda har fundet vej til friheden via noget bambus. - Da vi havde f\u00e5et pandaen hjem igen, gik dyrepasseren og jeg en runde med lommelygte, og der kunne vi se noget bambus, som var bukket ind over hegnet, forklarer hun. Flere borgere fulgte efter den r\u00f8de panda i g\u00e5r, da den havde fundet vej ud i de odenseanske gader. Derfor havde Fyns Politi let ved at opsnappe pandaen, der sad i et tr\u00e6. Politiet stod derfor nedenunder tr\u00e6et med en politihund, indtil dyrl\u00e6gen kom og bed\u00f8vede pandaen. Man kan nemlig ikke bare kravle op og hente det pelsede dyr. - S\u00e5 bider de, og de er bestemt ikke tamme. Den vil forsvare sig, blive bange og stresset, s\u00e5 det g\u00f8r vi ikke. Vi bed\u00f8ver den, og n\u00e5r den sover, s\u00e5 kan vi f\u00e5 den hjem igen, fort\u00e6ller Nina Collatz Christensen. Det er ikke f\u00f8rste gang, at Odense Zoo har oplevet, at dyr er stukket af. I sommeren 2016 slap ti d\u00f8dningehovedaber ud af deres indhegning, og for mange \u00e5r siden hoppede en flodhesteunge i Odense \u00c5 og tog sig en sv\u00f8mmetur ind mod byen.", "annotations": [{"label": 1, "user": 1}], "meta": {}, "annotation_approver": null, "hash_id": 982181952769800853, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/panda-stak-af-fra-zoo-her-griber-dyrepassere-dyret-da-det-falder-ned-fra-et"], "section": "Fyn", "author": "Agnes Dalhoff Pedersen Kristian \u00d8sterby Jepsen", "date": ["2020-01-16 06:04", "2020-01-16 08:51"], "title": ["Panda stak af fra zoo: Her griber dyrepassere dyret, da det falder ned fra et tr\u00e6"], "title_summary": ["Den r\u00f8de panda l\u00f8b i aftes rundt mellem bilerne i centrum af Odense."], "image_caption": "Politiet og en dyrl\u00e6ge fik bragt den r\u00f8de panda tilbage til Odense Zoo. (Foto:\u00a0Fyns Politi \u00a9\u00a0Twitter) Zoolog Nina Collatz Christensen st\u00e5r der, hvor den r\u00f8de panda normalt er indhegnet med en anden hun-panda. (Foto:\u00a0Agnes Dalhoff Pedersen)"}
{"id": 99, "text": "Han har dansk pas og danske for\u00e6ldre. Han har boet Danmark i 62 \u00e5r og stemt ved folketingsvalg. Men det er ikke beviser nok p\u00e5, at John Ville Rasmussen er dansker, og det kan f\u00e5 store konsekvenser for familien fra Odense. - Bliver mit statsborgerskab taget fra mig? Hvad sker der med min kone? Hvad sker der med mine to b\u00f8rn?, sp\u00f8rger John. Situationen er opst\u00e5et, fordi han er ud af en s\u00f8fartsfamilie, der var i Venezuela, da han blev f\u00f8dt. Familien har aldrig vidst, at John Ville Rasmussen kunne v\u00e6re andet end dansker. Han har g\u00e5et i skole og taget uddannelse her i landet. Nu er han 69 \u00e5r og driver egen arkitekt-virksomhed fra k\u00e6lderkontoret i familiens villa. Alligevel risikerer han at st\u00e5 i en situation, hvor han ikke er dansk nok. Udelukkende af den grund, at han tilf\u00e6ldigvis er f\u00f8dt i Venezuela. De danske myndigheder vil ikke give ham svar p\u00e5, hvad der skal eller kan ske, hvis han ikke kan dokumentere, at han har dansk indf\u00f8dsret. M\u00e5ske m\u00e5 han fra februar ikke opholde sig i Danmark, og hans amerikanske kone og to d\u00f8tre risikerer at miste deres opholdstilladelse og statsborgerskab, der er bundet op p\u00e5 hans tilh\u00f8rsforhold. - Det er en absurd situation, jeg er kommet i. Det er en belastning, at der bliver stillet sp\u00f8rgsm\u00e5lstegn ved ens identitet, siger han og forklarer: - Jeg har hele tiden f\u00f8lt og troet, at jeg var dansk, men nu bliver der s\u00e5 rokket ved, hvad jeg er for en. Sagen startede ikke i Danmark eller hos John Ville Rasmussen. Det hele begyndte i stedet p\u00e5 den anden side af Atlanten. For da den ene af hans to voksne d\u00f8tre, der har dobbelt statsborgerskab, skulle have fornyet sit pas i december 2017, st\u00f8dte hun p\u00e5 et problem. Begge d\u00f8tre bor og arbejder for tiden i New York, og derfor skulle fornyelsen foreg\u00e5 p\u00e5 Det Danske Konsulat i den amerikanske storby. Her bed de m\u00e6rke i John Ville Rasmussens f\u00f8dselssted. Det socialistiske Venezuela er kendt som st\u00e6rk modstander af USA og er derfor et land, der v\u00e6kker s\u00e6rlig opm\u00e6rksomhed hos de amerikanske myndigheder. Derfor anmodede konsulatet om farens indf\u00f8dsretsbevis. Men s\u00e5dan et har han ikke. I hele John Ville Rasmussens liv har ingen villet se det eller spurgt til det, s\u00e5 det kom som en stor overraskelse, at det pludselig kunne have afg\u00f8rende betydning for hans liv. John Ville Rasmussens datter endte med at f\u00e5 fornyet sit pas, men sp\u00f8rgsm\u00e5let om hans status endte som en sag i Danmark. For har John Ville Rasmussen overhovedet et statsborgerskab her i landet? De danske myndigheder kr\u00e6ver nu dokumentation i form af John Ville Rasmussens originale f\u00f8dselsattest og hans for\u00e6ldres originale vielsesattest. John Ville Rasmussen har gemt og passet p\u00e5 alt, hvad han har af dokumenter og attester. Men han har kun kopier af de to dokumenter, som Udl\u00e6ndinge- og Integrationsministeriet vil se. De h\u00e5ndskrevne originaler er sv\u00e6re at f\u00e5 fat i, f\u00e5 bekr\u00e6ftet og f\u00e5 oversat - is\u00e6r fordi ingen ved, om de stadig findes i Venezuela. John Ville Rasmussens for\u00e6ldre d\u00f8de i 1980\u2019erne og har derfor ikke kunnet hj\u00e6lpe med originalerne. - Derfor er det s\u00e5 vanskeligt at bevise noget, for der er ingen at sp\u00f8rge, siger den 69-\u00e5rige fynbo, der heller ikke har kunnet finde svar hos sin moster, faster og lilles\u00f8ster. Han har mistanke om, at det hele skyldes en digitaliseringsfejl, fordi hans for\u00e6ldres personnumre er frav\u00e6rende i hans profil i cpr-registret. Myndighederne kan derfor ikke se, at han er '\u00e6gtebarn' af danske for\u00e6ldre. Og den detalje er vigtig i den lovgivning, der var g\u00e6ldende, da han kom til Danmark, fordi hans nationalitet f\u00f8lger hans fars. John Ville Rasmussens kone er amerikaner og har haft permanent opholdstilladelse siden 1988, fordi han var dansk statsborger. Elisabeth Rasmussen er skolel\u00e6rer i Odense og frygter ligesom sin mand, hvilke konsekvenser det kan f\u00e5, hvis familien ikke l\u00e6ngere har et formelt tilh\u00f8rsforhold til Danmark. - Hvis hans statsborgerskab ryger, er jeg ogs\u00e5 v\u00e6k. Vi vil v\u00e6re n\u00f8dt til at flytte fra vores hus, og jeg m\u00e5 opgive mit arbejde, forklarer Elisabeth Rasmussen. - Det vil v\u00e6re en stor forandring for mig. Jeg har faktisk v\u00e6ret her l\u00e6ngere nu, end jeg har v\u00e6ret i USA. Min voksne identitet har v\u00e6ret meget p\u00e5virket af Danmark, siger hun. Ogs\u00e5 d\u00f8trene Julia Haley Rasmussen og Alexandra Marie Rasmussen er begyndt at overveje, hvad det kan f\u00e5 af betydning for deres fremtid. De blev f\u00f8dt i Danmark for 28 og 32 \u00e5r siden og er opvokset her. Deres ophold i New York har f\u00e5et dem til at f\u00f8le sig endnu mere danske, forklarer Julia Haley Rasmussen. - N\u00e5r man flytter til USA, f\u00e5r man virkelig forst\u00e6rket f\u00f8lelsen af at v\u00e6re dansker. N\u00e5r der s\u00e5 pludselig bliver s\u00e5et tvivl om ens nationalitet, s\u00e5 s\u00e6tter det mange tanker i gang. Jeg synes, det er helt h\u00e5bl\u00f8st, siger hun. Hun er s\u00e5gar begyndt at forberede sig p\u00e5 m\u00e5ske selv at skulle bevise sin danskhed: - Jeg har siddet og \u00f8vet mig p\u00e5 de der danskertest, man kan tage p\u00e5 nettet, s\u00e5 jeg kan v\u00e6re klar, hvis vi skal ud i det. For d\u00f8trene virker det absurd, at de nu risikerer at skulle s\u00f8ge om opholdstilladelse eller familiesammenf\u00f8ring for at kunne bo i Danmark. Udl\u00e6ndinge- og integrationsminister Mattias Tesfaye (S) har ikke \u00f8nsket at stille op til interview, men i et skriftligt svar skriver han: \u201cJeg kan godt forst\u00e5, at det kan virke m\u00e6rkeligt, at en person skal bevise, at han er statsborger efter s\u00e5 mange \u00e5r i Danmark. Men myndighederne skal selvf\u00f8lgelig sikre en ordentlig sagsbehandling.\" Sidste \u00e5r ans\u00f8gte 957 om at f\u00e5 bevis p\u00e5 deres statsborgerskab. 52 endte med at f\u00e5 afslag. \"Her plejer det at v\u00e6re muligt for de fleste at finde de rette dokumenter. Men hvis det er sv\u00e6rt at finde papirerne, vejleder myndighederne gerne om, hvordan der s\u00e5 kan findes en anden l\u00f8sning,\u201d skriver ministeren. Men den hj\u00e6lp og vejledning kan John Ville Rasmussen slet ikke genkende. Hans sag har st\u00e5et p\u00e5 i over to \u00e5r og forventes nu at blive afsluttet i februar, men han ved stadig intet om udfaldet. - Hvad kommer der til at ske? Jeg kan ikke f\u00e5 noget at vide. Det er helt grotesk, siger han.", "annotations": [{"label": 2, "user": 1}], "meta": {}, "annotation_approver": null, "hash_id": -4124057851811344037, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/hele-familien-kan-smides-ud-john-har-vaeret-dansker-hele-livet-men-nu-kan-han"], "section": "Fyn", "author": "Sine Skott Andersen Tore B\u00f8nke Jeppesen", "date": ["2020-01-15 07:30", "2020-01-16 08:01"], "title": ["Hele familien kan smides ud: John har v\u00e6ret dansker hele livet \u2013 men nu kan han ikke bevise det"], "title_summary": ["John Ville Rasmussen og hans familie har ventet i to \u00e5r p\u00e5 at f\u00e5 at vide, om de kan blive i deres hjemland Danmark."], "image_caption": "John Ville Rasmussen blev som ung indkaldt som v\u00e6rnepligtig i det danske forsvar. D\u00f8trene p\u00e5 28 og 32 \u00e5r har b\u00e5de amerikansk og dansk statsborgerskab. (Foto:\u00a0Tore B\u00f8nke Jeppesen) John Ville Rasmussen har haft dansk pas n\u00e6sten hele livet. Her ses hans f\u00f8rste danske pas."}
{"id": 121, "text": "Fotografen Sarah Hartvigsen Juncker m\u00e5 have det ret godt i dag. Det er nemlig hende, der har taget '\u00c5rets Pressefoto'. Det fik fotografen at vide ved prisuddelingen p\u00e5 Den Sorte Diamant i K\u00f8benhavn. Vindermotivet er en af Godhavnsdrengene, der f\u00e5r et knus af statsminister Mette Frederiksen. - Alt un\u00f8dvendigt er skr\u00e6llet v\u00e6k, og f\u00f8rst ved andet kig p\u00e5 billedet opdager man, at det er statsministeren, som omfavner ham. P\u00e5 den m\u00e5de kommer billedet p\u00e5 st\u00e6rkeste vis til at kommunikere, at hun er samfundet \u2013 og at han er b\u00e5de sig selv og alle de andre, der venter p\u00e5 at h\u00f8re det lille, store ord; \"undskyld\", lyder begrundelsen for, at netop dette billede vinder den prestigefyldte pris. Godhavnsdrengene er betegnelsen for de b\u00f8rn, der i perioden 1945 til 1976 oplevede vold og mishandling p\u00e5 b\u00f8rnehjemmet Godhavn. Billedet af statsministeren og en af Godhavnsdrengene gav ogs\u00e5 Sarah Hartvigsen Juncker prisen for '\u00c5rets Nyhedsbillede'. I \u00e5r skulle der findes vindere i 13 kategorier inden for stillbilleder. Det er Pressefotografforbundet, der st\u00e5r bag \u00c5rets Pressefoto 2020. I alt var der indsendt 2.678 fotografier og 35 web- og tv-produktioner til \u00e5rets konkurrence. \u00c5rets Pressefoto kan ses som udstilling i Den Nationale Fotosamling p\u00e5 Den Sorte Diamant i K\u00f8benhavn fra den 6. marts. Du kan se alle vinderbillederne herunder.", "annotations": [{"label": 2, "user": 1}], "meta": {}, "annotation_approver": null, "hash_id": 2867128436138324501, "scrape_date": ["2020-03-21 13:18:08"], "url": ["https://www.dr.dk/nyheder/kultur/roerende-kram-fra-mette-frederiksen-bliver-aarets-pressefoto-se-alle-vinderne-her"], "section": "Kultur", "author": "Morten Bjerregaard Michael \u00d8rtz Christiansen", "date": ["2020-03-06 15:47"], "title": ["R\u00f8rende kram fra Mette Frederiksen bliver '\u00c5rets Pressefoto': Se alle vinderne her"], "title_summary": ["2.678 fotografier var i spil til at blive k\u00e5ret som \u00e5rets pressefoto."], "image_caption": "Vinder af 1. prisen i kategorien \u00c5rets Portr\u00e6t, Enkeltbillede ved \u00c5rets Pressefoto: L\u00e6rke Posselt, freelance.\r\n\r\nMotiv: Klimaaktivist Greta Thunberg, der kigger direkte ind i kameraet. (Foto:\u00a0L\u00e6rke Posselt \u00a9\u00a0Scanpix) Vinder af 1. prisen i kategorien \u00c5rets Nyhedsbillede, Udland ved \u00c5rets Pressefoto: Jacob Ehrbahn, Politiken.\r\n\r\nMotiv: Masseprotester i Hongkong. (Foto:\u00a0Jacob Ehrbahn/Politiken \u00a9\u00a0Scanpix) Vinder af 1. prisen i kategorien \u00c5rets Portr\u00e6t, Serie ved \u00c5rets Pressefoto: Laura Bisgaard Krogh, studerende, DMJX og Andreas Haubjerg, studerende, DMJX.\r\n\r\nMotiv: En billedserie af mennesker, hvor vi ikke ser deres ansigter. (Foto:\u00a0Laura Bisgaard Krogh \u00a9\u00a0Scanpix) Vinder af 1. prisen i kategorien \u00c5rets Sportsbillede ved \u00c5rets Pressefoto: Stine Bidstup, Morgenavisen Jyllands-Posten.\r\n\r\nMotiv: Et billede i en sv\u00f8mmehal af en kvinde under vand. (Foto:\u00a0Stine Bidstup) Vinder af 1. prisen i kategorien \u00c5rets Kulturbillede ved \u00c5rets Pressefoto: Bo Amstrup, freelance.\r\n\r\nMotiv: En mand, der med ryggen til fotografen sidder p\u00e5 en stol og kigger p\u00e5 kroppen af et \u00e6sel f\u00e5 centimeter fra ham. (Foto:\u00a0Bo Amstrup) Vinder af 1. prisen i kategorien \u00c5rets Reportage, Danmark ved \u00c5rets Pressefoto: Oscar Scott Carl, Berlingske.\r\n\r\nMotiv: Sommerlejr for asylb\u00f8rn. (Foto:\u00a0Oscar Scott Carl \u00a9\u00a0Scanpix) Vinder af 1. prisen i kategorien \u00c5rets Reportage, Udland ved \u00c5rets Pressefoto: Marie Hald, Moment Agency.\r\n\r\nMotiv: Mennesker p\u00e5 et plejehjem i Malm\u00f8. (Foto:\u00a0MARIE HALD \u00a9\u00a0Scanpix) Vinder af 1. prisen i kategorien \u00c5rets Danske Hverdagsbillede ved \u00c5rets Pressefoto: Valdemar Stroe Ren, studerende, DMJX.\r\n\r\nMotiv: Fire unge drenge i et lokale. En af dem st\u00f8vsuger. (Foto:\u00a0Valdemar Stroe Ren \u00a9\u00a0Scanpix) Vinder af 1. prisen i kategorien \u00c5rets \u00c5ben Klasse ved \u00c5rets Pressefoto: Tobias Nicolai, freelance\r\n\r\nMotiv: Det ritual, der nogle steder i landet udspiller sig, n\u00e5r folk fylder 25 \u00e5r: F\u00f8dselaren overdynges med kanel. (Foto:\u00a0Tobias Nicolai \u00a9\u00a0Scanpix) Vinder af \u00c5rets Long Term Project ved \u00c5rets Pressefoto: Nanna Navntoft, studerende, DMJX.\r\n\r\nMotiv: Billeder, der illustrerer tvangsoverspisning. (Foto:\u00a0Nanna Navntoft \u00a9\u00a0Scanpix) Vinder af \u00c5rets Pressefotograf ved \u00c5rets Pressefoto: Asger Ladefoged, Berlingske\r\n\r\nMotivation: \u00c5rets Pressefotograf har en raffineret m\u00e5de at fort\u00e6lle sine historier p\u00e5, som ikke altid er den g\u00e6ngse. Der er 5 st\u00e6rke billeder i kollektionen, og man er ikke i tvivl om, at de er taget af den samme fotograf. (Foto:\u00a0Asger Ladefoged/Berlingske/ \u00a9\u00a0Scanpix)"}
{"id": 100, "text": "Vi betaler for at komme ind, men der er nogle, som hellere vil ud af landets zoologiske haver. Onsdag aften . Men det er langt fra f\u00f8rste gang, at et dyr lykkes med sit flugtfors\u00f8g. I 1971 tog en sort panter rejsen fra Aalborg Zoo og ud i friheden. Politiet, Falck og dyrepassere blev indkaldt til at finde det k\u00e6mpe kattedyr. De opfordrede samtidigt aalborgensere til ikke at g\u00f8re det samme, fordi en panter som bekendt er farlig. Men borgerne kunne ikke skr\u00e6mmes, og hundredevis ledte efter panteren i omr\u00e5det omkring zoo. Panteren blev fundet, efter en mand anmeldte, at han havde set den. Dyret blev skudt, da politiet ankom til stedet. I Odense fandt en babyflodhest ud af, at den kunne tage sig en sv\u00f8memtur op ad Odense \u00c5. Man fors\u00f8gte at sejle efter ungen for at f\u00e5 fat p\u00e5 den, men uden held. Dav\u00e6rende zooinspekt\u00f8r Herold Nielsen endte i stedet med at sende flodhesteungens mor ned ad \u00e5en i h\u00e5b om, at hun kunne f\u00e5 ungen med tilbage. Det lykkedes, og de to flodheste kom tilbage til Odense Zoo i god behold. Den 6. august 2016 s\u00e5 omkring 24 aber deres snit til at stikke af fra Odense Zoo. Der var tale om s\u00e5kaldte d\u00f8dningehovedaber, som ogs\u00e5 er den slags abe, som Pippi Langstr\u00f8mpe har i Astrid Lindgrens fort\u00e6llinger. Aberne l\u00f8b ud p\u00e5 stisystemer bagved zoologisk have og videre mod Odense centrum. Aberne blev fanget ved, at dyrepassere lokkede dem med larver, som de kunne spise. Tilbage i oktober 2019 stak en k\u00e6nguru af fra Zoo i Bl\u00e5vand sent p\u00e5 aftenen. Trods fors\u00f8g p\u00e5 at indfange den, m\u00e5tte dyrepassere og k\u00e6nguru dog erkende, at friheden var for farligt et sted. K\u00e6nguruen blev ramt af en bil og mistede livet. F\u00f8reren af bilen slap uskadt fra uheldet. Senest den 15. januar 2020 stak en r\u00f8d panda af fra Odense Zoo. Den pelsede ven kravlede angiveligt op p\u00e5 noget bambus, som stod bukket p\u00e5 grund af kraftig regn. P\u00e5 den m\u00e5de kunne pandaen l\u00f8be ud i friheden. Pandaen blev senere p\u00e5 aftenen fanget, fordi den sad stille oppe i et tr\u00e6. Den blev skudt med en bed\u00f8velsespil og f\u00f8rt tilbage til Odense Zoo. Pandaen blev efterf\u00f8lgende l\u00e5st inde, s\u00e5 den kunne slappe af efter den h\u00e6sbl\u00e6sende jagt.", "annotations": [{"label": 2, "user": 1}], "meta": {}, "annotation_approver": null, "hash_id": -3659673756883567493, "scrape_date": ["2020-03-21 13:18:06"], "url": ["https://www.dr.dk/nyheder/regionale/fyn/stop-den-lille-kaenguru-og-alle-de-andre-5-pelsede-flugtforsoeg-gennem-tiden"], "section": "Fyn", "author": "Tobias Sonne Olsen", "date": ["2020-01-16 16:01"], "title": ["Stop den lille k\u00e6nguru og alle de andre: 5 pelsede flugtfors\u00f8g gennem tiden"], "title_summary": ["I aftes stak den r\u00f8de panda af fra Odense Zoo, men det er ikke f\u00f8rste gang, at dyr bryder ud af zoologiske haver."], "image_caption": "En flodhest som denne er en gang stukket af fra Odense Zoo (Foto:\u00a0BAX LINDHARDT \u00a9\u00a0Scanpix) En sort panter som denne stak af i 70'erne fra Aalborg zoo (Foto:\u00a0Colourbox) En flodhest som denne blev sendt ned ad Odense \u00e5, s\u00e5 den kunne f\u00e5 sin unge med hjem (Foto:\u00a0s\u00f8ren bidstrup \u00a9\u00a0Scanpix) Ad to omgange stak en del af disse aber v\u00e6k fra Odense Zoo (Foto:\u00a0claus fisker \u00a9\u00a0Scanpix) En k\u00e6nguru som denne m\u00e5tte desv\u00e6rre lade livet, da den stak af fra Bl\u00e5vand Zoo (Foto:\u00a0s\u00f8ren bidstrup \u00a9\u00a0Scanpix) En af de to r\u00f8de pandaer, der bor i Odense Zoo (Foto:\u00a0Agnes Dalhoff Pedersen)"}
{"id": 101, "text": "Sygeplejersker, jordem\u00f8dre og p\u00e6dagoger. Det er klassiske fag, som langt oftest er besat af kvinder. Men der er ogs\u00e5 brancher, hvor kvinder er et f\u00e5tal. Der er nemlig alt for f\u00e5 kvinder i shipping-branchen, mener Danske Rederier. Lige nu er 86 procent af de ansatte i branchen nemlig m\u00e6nd, og det er for mange i \u00e9n branche, mener foreningen. Derfor vil den have rederierne til at skrive under p\u00e5 et s\u00e5kaldt charter, s\u00e5 de arbejder m\u00e5lrettet p\u00e5 at f\u00e5 flere kvinder ansat i virksomhederne. En af de kvinder, som branchen efterlyser flere af, er maskinmester Sarah Hammersh\u00f8j. Hun kan godt forst\u00e5, at mange kvinder ser udfordringer i branchen. - Det er sv\u00e6rt for nogle kvinder at t\u00e6nke kreativt omkring, hvordan de l\u00f8ser at sejle langt og have b\u00f8rn samtidig. Hun er 36 \u00e5r og har en lille s\u00f8n, som holder hende p\u00e5 fastlandet. Men hun vil stadig branchen. Charteret er en slags kontrakt, hvor rederierne blandt andet forpligter sig til at ville udvikle strategier og handlingsplaner for at f\u00e5 flere kvinder ind i deres firma. De forpligter sig ogs\u00e5 til at udv\u00e6lge en fra deres topledelse til at st\u00e5 i spidsen for udvikling og eksekveringen af strategierne. Sarah Hammersh\u00f8j er nyuddannet fra SIMAC i Svendborg. Mens s\u00f8nnen er lille, \u00f8nsker hun at arbejde p\u00e5 fastlandet, og derfor er hun ved at starte op som selvst\u00e6ndig maskinmester. Hun mener, at der er mange muligheder for kvinder p\u00e5 skoleb\u00e6nken. - Jeg har undret mig over, at der ikke er flere kvinder, for det er en utrolig sp\u00e6ndende uddannelse med mange fremtidsmuligheder. Hun har g\u00e5et p\u00e5 en uddannelse, hvor hendes k\u00f8n har v\u00e6ret en minoritet, og selvom det har v\u00e6ret en hyggelig studietid, s\u00e5 mener Sarah Hammersh\u00f8j, at det kunne v\u00e6re udfordrende, at der ikke var s\u00e5 mange kvinder. Men det betyder ikke, at man bare skal have kvinder p\u00e5 uddannelserne, fordi kvoterne skal op. - Hvis kvinderne har lyst til at v\u00e6re her, s\u00e5 er det helt klart optimalt. Men det kr\u00e6ver ogs\u00e5, at de er her for at tage uddannelsen og ikke kun er her, fordi det lyder sejt at l\u00e6se til maskinmester. De skal jo ville det. Men hun tvivler ikke p\u00e5, at en blanding af k\u00f8nnene vil g\u00f8re noget godt for hele branchen. - N\u00e5r der er en blanding af m\u00e6nd og kvinder, s\u00e5 kommer der ogs\u00e5 noget mere kreativt. Flere l\u00f8sninger og nogle alternative l\u00f8sningsmetoder, siger hun og forts\u00e6tter: - Det kan v\u00e6re med til at udvikle hele Danmark, hvis der er flere kvinder p\u00e5 blandt andet maskinmesteruddannelsen, fordi vi s\u00e5 er med til at \u00e6ndre hele industrien. Hun oplever, kvinder er eftertragtet i branchen, og mener, at det er positivt, at der bliver gjort noget for at f\u00e5 flere kvinder ind i branchen. Direkt\u00f8ren for arbejdsmarked, rekrutering og uddannelse i Danske Rederier, Anne Trolle mener, at den v\u00e6sentligste \u00e5rsag til at f\u00e5 kvinder ind i branchen er, at man g\u00e5r glip af arbejdskraft ved at udelukke kvinderne. - At g\u00e5 glip af noget talentmasse er super\u00e6rgerligt, og is\u00e6r hvis det er 50 procent af den, siger direkt\u00f8r Anne Trolle. I charteret forpligter virksomhederne sig til at udvikle planer og strategier for at f\u00e5 flere kvinder i branchen. De forpligter sig ikke til at ans\u00e6tte kvinder. - Nej, det kan man ikke vide. Worst case vil v\u00e6re, hvis der ikke er en eneste kvinde, der interesserer sig for branchen og derfor ikke vil s\u00f8ge et job, for s\u00e5 har vi selvf\u00f8lgelig et problem. Men de rederier, der skriver sig op til det her, ved godt, at det er en vigtig dagsorden, og de vil s\u00e6tte en ledelsesrepr\u00e6sentant i spidsen for det. Anne Trolle tror, at underskrifterne g\u00f8r en stor forskel for, hvor mange kvinder der ender i branchen. - De (rederierne, red.) vil g\u00f8re, hvad de kan; det er min fulde overbevisning. De forpligter sig ogs\u00e5 til at dele resultaterne med os hvert \u00e5r, siger hun. Hun h\u00e5ber, at 75 procent af rederierne skriver under p\u00e5 charteret i \u00e5r.", "annotations": [{"label": 1, "user": 1}], "meta": {}, "annotation_approver": null, "hash_id": 2511343812661586347, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/sarah-er-baade-mor-og-maskinmester-branchen-vil-have-flere-som-hende"], "section": "Fyn", "author": "Tobias Sonne Olsen Rasmus Spaab\u00e6k", "date": ["2020-01-23 07:01"], "title": ["Sarah er b\u00e5de mor og maskinmester: Branchen vil have flere som hende"], "title_summary": ["Brancheorganisation vil have rederierne til at skrive under p\u00e5, at de vil have flere kvinder ansat."], "image_caption": "36-\u00e5rige Sarah Hammersh\u00f8j er en af de f\u00e5 kvinder i shipping-branchen, som er en af de st\u00f8rste brancher i Danmark. (Foto:\u00a0Rasmus Spaab\u00e6k) Sarah Hammersh\u00f8j er uddannet maskinmester. Hun forst\u00e5r ikke, hvorfor der ikke er flere kvinder inden for branchen. (Foto:\u00a0Rasmus Spaab\u00e6k) Sarah Hammersh\u00f8j er en af 14 procent kvinder i shipping-industrien. Hun mener, at der med flere kvinder vil kunne blive lavet flere og mere kreative l\u00f8sninger. (Foto:\u00a0Rasmus Spaab\u00e6k)"}
{"id": 102, "text": "Sk\u00e6ve karakterer, action, drama og komedie. Det er karakteristisk for instrukt\u00f8r og manuskriptforfatter Anders Thomas Jensens film, som blandt andet t\u00e6ller 'Blinkende Lygter' (2000), 'De gr\u00f8nne slagtere' (2003) og 'Adams \u00e6bler' (2005). Kendetegn for filmene er ogs\u00e5 skuespillerne Mads Mikkelsen, Nikolaj Lie Kaas og Nicolas Bro. Netop denne perler\u00e6kke af skuespillere har Anders Thomas Jensen igen samlet til optagelser p\u00e5 den kommende film 'Retf\u00e6rdighedens ryttere', og det er der en s\u00e6rlig grund til. - Jeg synes, det er de bedste. Det er nogle, jeg kender enormt godt, og n\u00e5r jeg skriver, s\u00e5 ser jeg dem, forklarer Anders Thomas Jensen. Ogs\u00e5 hos skuespillerne vakte det stor begejstring at blive samlet igen. - Det er det bedste, der kan ske i vores branche; at vi f\u00e5r lov at m\u00f8de hinanden igen, gamle venner, siger Mads Mikkelsen. B\u00e5de foran - og uden for - kameraet er det en gruppe mennesker, som Nikolaj Lie Kaas holder meget af, fort\u00e6ller han. - Jeg har gl\u00e6det mig, som jeg sj\u00e6ldent g\u00f8r, til at lave den her film. Ikke bare, fordi det er Anders Thomas og Anders Thomas-univers og Anders Thomas-manuskript, men ogs\u00e5 fordi det er sammen med de her drenge, siger Nikolaj Lie Kaas. Men selvom Anders Thomas Jensen ynder at bruge gengangere, s\u00e5 \u00f8ver han sig ogs\u00e5 p\u00e5 at f\u00e5 andre skuespillere med i sine film. En af de nye p\u00e5 rollelisten er Lars Brygmann. Han kan godt m\u00e6rke, at der er en s\u00e6rlig stemning til Anders Thomas Jensen-optagelserne. - Jeg f\u00f8ler mig som den nye i klassen, og jeg skal lige l\u00e6re sproget, men jeg er ved at finde ud af det. Men de har en jargon, som jeg ikke rigtig kan ramme endnu, siger Lars Brygmann. Ogs\u00e5 den 24-\u00e5rige svenske skuespiller Gustav Lindh, som senest er kendt fra en b\u00e6rende rolle i filmen 'Dronningen', spiller en af hovedrollerne i 'Retf\u00e6rdighedens ryttere'. Han f\u00f8ler sig meget heldig over at f\u00e5 lov til at spille sammen med sine store skuespillerhelte. - Det er utrolig cool. Jeg er vokset op med Anders Thomas Jensen-film og alle disse skuespillere, som er mine helte. Jeg f\u00f8ler mig s\u00e5 heldig, at jeg f\u00e5r lov at lege med dem, siger han. 'Retf\u00e6rdighedens ryttere' ligger meget tydeligt op ad 'Blinkende lygter' og 'Adams \u00c6bler'. - Universet i filmen ligger midt imellem de to film. Og tematisk er der en masse ting som tro, Gud, religion, livets mening, tilf\u00e6ldigheder og f\u00e6llesskab, som g\u00e5r igen, forklarer Anders Thomas Jensen. Selvom 'Retf\u00e6rdighedens ryttere' ikke er en forts\u00e6ttelse af de tidligere film, s\u00e5 er det en viderebygning af et 20-\u00e5rigt langt samarbejde, og netop derfor var det fuldst\u00e6ndig naturligt for Anders Thomas Jensen at bruge de samme skuespillere igen. - Det giver en masse dimensioner til karaktererne, og man t\u00f8r g\u00e5 nogle steder hen med de figurer, vi skaber, som jeg ikke kunne forestille mig, at jeg turde, hvis jeg tog helt nye skuespillere ind og startede fra scratch, siger Anders Thomas Jensen. Men det kan ogs\u00e5 have sine ulemper at arbejde med en flok skuespillere, som kender hinanden rigtig godt. - Det kan give en masse larm og st\u00f8j, for de pjatter alt for meget - det har de gjort i dag for eksempel, fort\u00e6ller Anders Thomas Jensen. D\u00e9t at optage en film med folk, man kender godt, har stor betydning for optagelserne, fort\u00e6ller Nikolaj Lie Kaas. - Man g\u00e5r lige til st\u00e5let og siger sin mening uden at v\u00e6re bange for, at de ikke forst\u00e5r \u00e9n, eller at man har skjulte tanker om at g\u00f8re sig selv bedre eller g\u00f8re sig selv federe, siger han, og Lars Brygmann supplerer: - Selvom sportsmetaforer er ulidelige, s\u00e5 er det ligesom at komme p\u00e5 hold med folk, som ved, hvor afleveringen falder henne. Der er enormt meget tillid fra den allerf\u00f8rste dag. Mads Mikkelsen er enig og uddyber, at Anders Thomas' filmunivers altid har v\u00e6ret noget s\u00e6rligt. - Det er som om, at det univers, som Anders Thomas laver, med det samme f\u00f8les som en ensemble-ting, og med det samme er vi i samme b\u00e5d, og vi er godt klar over, at den er helt gal. Filmen bliver optaget p\u00e5 i alt 35 dage p\u00e5 locations b\u00e5de p\u00e5 Fyn og i Sverige og har premiere den 25. december 2020.", "annotations": [{"label": 2, "user": 1}], "meta": {}, "annotation_approver": null, "hash_id": -3971016864394286830, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/mads-mikkelsen-samlet-med-gamle-venner-i-ny-film-det-er-det-bedste-der-kan-ske"], "section": "Fyn", "author": "Anne Mette Dam Thrane", "date": ["2020-02-01 17:32"], "title": ["Mads Mikkelsen samlet med gamle venner i ny film: 'Det er det bedste, der kan ske i vores branche'"], "title_summary": ["Mads Mikkelsen, Nikolaj Lie Kaas og Nicolas Bro er igen samlet p\u00e5 filmset til ny dramatisk action-komedie."], "image_caption": "Nicolas Bro, Nikolaj Lie Kaas, Lars Brygmann og Mads Mikkelsen p\u00e5 optagelser i en skov i Faaborg-Midtfyn Kommune. Anders Thomas Jensen holder af at optage sine film p\u00e5 Fyn. (Foto:\u00a0Anne Mette Thrane  -  DR Fyn) P\u00e5 den syvende optagedag blev der optaget en skydescene. Filmen bliver b\u00e5de optaget p\u00e5 Fyn og i Sverige. (Foto:\u00a0Anne Mette Thrane  -  DR Fyn) Skydescener er sjove, fordi v\u00e5ben er dramatiske p\u00e5 film, mener Anders Thomas Jensen, som dog holder mere af at optage dialogscener. (Foto:\u00a0FilmFyn / Andreas Bastiansen) Instrukt\u00f8r Anders Thomas Jensen ses helt til h\u00f8jre p\u00e5 billedet. Filmen optages p\u00e5 i alt 35 dage og har premiere d. 25. december 2020. (Foto:\u00a0FilmFyn / Andreas Bastiansen) Nicolas Bro, Nikolaj Lie Kaas, Lars Brygmann og Mads Mikkelsen p\u00e5 optagelser i en skov i Faaborg-Midtfyn Kommune. Anders Thomas Jensen holder af at optage sine film p\u00e5 Fyn. (Foto:\u00a0Anne Mette Thrane  -  DR Fyn) P\u00e5 den syvende optagedag blev der optaget en skydescene. Filmen bliver b\u00e5de optaget p\u00e5 Fyn og i Sverige. (Foto:\u00a0Anne Mette Thrane  -  DR Fyn) Skydescener er sjove, fordi v\u00e5ben er dramatiske p\u00e5 film, mener Anders Thomas Jensen, som dog holder mere af at optage dialogscener. (Foto:\u00a0FilmFyn / Andreas Bastiansen) Instrukt\u00f8r Anders Thomas Jensen ses helt til h\u00f8jre p\u00e5 billedet. Filmen optages p\u00e5 i alt 35 dage og har premiere d. 25. december 2020. (Foto:\u00a0FilmFyn / Andreas Bastiansen) Anders Thomas Jensen skrev manuskriptet til 'Retf\u00e6rdighedens ryttere' sidste \u00e5r, men filmen har v\u00e6ret undervejs i nogle \u00e5r. (Foto:\u00a0Anne Mette Thrane  -  DR Fyn)"}
{"id": 103, "text": "Billund har Lego. H\u00f8je-Taastrup har DSB. Gladsaxe har Novo Nordisk. Pr\u00f8v at t\u00e6nk p\u00e5 din egen kommune. Ligger der ogs\u00e5 en stor, succesfuld virksomhed i den? For s\u00e5 er du en af de heldige. Borgerne f\u00e5r nemlig en bid af kagen, n\u00e5r virksomhederne betaler selskabsskat til kommunen. Jo st\u00f8rre overskuddet er, jo flere skattekroner ender i kommunekassen. De fleste af de skattekroner ender hos staten. Men en god portion ender hos kommunen, som virksomheden ligger i. De penge kan i sidste ende lande hos de sm\u00e5 i daginstitutionen eller hos de \u00e6ldre p\u00e5 det lokale plejecenter. Eksempelvis tjente Billund 6.553 kroner per indbygger i selskabsskat i 2014. Det tal er nu steget til 18.471 kroner per indbygger i 2019. Men det er snyd for de kommuner, som ikke har s\u00e5 mange virksomheder i omr\u00e5det. Det mener flere borgmestre. De foresl\u00e5r derfor nu, at pengene fra selskabsskatten skal fordeles mere ligeligt mellem kommunerne. Det skal ske igennem det nye udligningssystem, som i forvejen fordeler penge mellem kommunerne, og som politikerne lige nu forhandler om. - Der skal v\u00e6re en mere retf\u00e6rdig udligning i forhold til selskabsskatten, siger Carsten Rasmussen (S), borgmester i N\u00e6stved Kommune. Han bakkes op af andre borgmestre, blandt andet Bo Hansen (S) fra Svendborg Kommune: - Det er et parameter for, hvor god service kommunerne ender med at kunne give til borgerne. Derfor skal det t\u00e6nkes ind. Ellers skal vi aftale, at det er godt nok med den l\u00f8sning, vi har i dag. Det h\u00f8rer jeg bare ikke nogen, der siger, fort\u00e6ller han. For p\u00e5 grund af teknikken i det nuv\u00e6rende system bliver alle kommuner nemlig trukket i penge, n\u00e5r selskabsskattekronerne triller ind \u2013 ogs\u00e5 selvom det kun er nogle kommuner, der f\u00e5r den helt store gevinst og kan beholde en del af pengene for sig selv. Det dur ikke, mener S\u00f8ren Steen Andersen (V), borgmester i Assens Kommune. - Selvf\u00f8lgelig m\u00e5 nogle kommuner tjene penge p\u00e5 selskabsskat, men problemet er, at andre s\u00e5 bliver modregnet den indt\u00e6gt. Det skal laves om, siger han. Desuden spiller geografi en rolle. For en virksomhed, der arbejder med logistik, giver det god mening at v\u00e6re t\u00e6t p\u00e5 store veje eller en stor havn. Derfor kan beliggenhed v\u00e6re en afg\u00f8rende faktor, som er sv\u00e6r at konkurrere med, lyder det fra Carsten Rasmussen (S), borgmester i N\u00e6stved Kommune. - Der er uretf\u00e6rdighed i, at nogle virksomheder af historisk eller geografisk \u00e5rsag ligger i nogle bestemte kommuner, og det rammer jo s\u00e5 os andre, der ikke har de samme muligheder for at tiltr\u00e6kke de virksomheder, siger han. Derfor stemmer flere borgmestre i. Indt\u00e6gterne fra selskabsskatten skal deles, s\u00e5 alle kommuner f\u00e5r en del af kagen \u2013 uanset hvor virksomheden ligger. Det vil betyde, at Billund Kommune, som tjener 18.471 kroner om \u00e5ret per indbygger p\u00e5 selskabsskat, mister penge, men derimod l\u00f8ftes bunden i andre kommuner. Og det er ikke bare peanuts, hvis man l\u00e6gger selskabsskatten ind i den samlede udligning. S\u00e5dan lyder vurderingen fra Aalborg Universitet. - For en almindelig kommune er der tale om 20-30 millioner, som man har mere eller mindre. S\u00e5 det har en ret stor betydning i sidste ende, siger Per Nikolaj Bukh, professor p\u00e5 Institut for \u00d8konomi og Ledelse. Men hov hov. Det koster jo penge at tiltr\u00e6kke erhvervslivet, lyder det fra Billund Kommune. For i og med at der er store virksomheder i kommunen, s\u00e5 skal der ogs\u00e5 investeres i bedre veje og byggemodnes, s\u00e5 de arbejdspladser bliver til i f\u00f8rste omgang. Eksempelvis er Billund Kommune ved at bygge en ny indfaldsvej til Billund til den nette sum af 25 millioner kroner. Derfor skal der v\u00e6re en gulerod i selskabsskatteindt\u00e6gterne, lyder det fra borgmester Ib Kristensen (V). - Desuden bor en stor del af medarbejderne, der arbejder i Billund, i vores nabokommuner. S\u00e5 vi har ikke den personlige skat. Det har vi det fint med, men hvis vi skal have r\u00e5d og incitament til at udvikle arbejdspladser, s\u00e5 er det vigtigt, at vi har den bel\u00f8nning i selskabsskatteindt\u00e6gten, siger han. Samme stemme kommer fra Gladsaxe Kommune, der tjener godt 7.900 kroner i selskabsskat per indbygger. - Der er 35.000 borgere fra andre kommuner, der arbejder i vores kommune, og det giver omkostninger til infrastruktur og erhvervsomr\u00e5der, som det er rimeligt, at vi f\u00e5r d\u00e6kket, sagde borgmester Trine Gr\u00e6se (S) i oktober. Der skal v\u00e6re en gulerod, n\u00e5r man som kommune arbejder p\u00e5 at tiltr\u00e6kke virksomheder og arbejdskraft. Men det kan faktisk lade sig g\u00f8re, uden at kommunen beholder selskabsskatten for sig selv, mener Dansk Industri. Erhvervsorganisationen foresl\u00e5r nemlig en jobpr\u00e6mie til kommunerne afh\u00e6ngig af, hvor mange private job, der bliver skabt i kommunen. Det vil betyde, at selskabsskatten slet ikke ender i kommunekassen, men at det hele ryger til staten, der herefter bel\u00f8nner kommunerne alt efter, hvor gode de er til at skabe private arbejdspladser. - Det vil betyde, at der er en st\u00f8rre sammenh\u00e6ng mellem kommunernes evne til at skabe og fastholde arbejdspladser og det udbytte, man f\u00e5r ud af det, siger Jacob Br\u00e6strup, skattepolitisk chef i Dansk Industri. Samtidig vil s\u00e5dan en jobpr\u00e6mie v\u00e6re mere stabil for kommunerne at regne med. For indt\u00e6gterne fra selskabsskatten svinger fra \u00e5r til \u00e5r. Det g\u00f8r en jobpr\u00e6mie ikke p\u00e5 samme m\u00e5de, lyder det fra Dansk Industri. Man foresl\u00e5r, at hver kommune f\u00e5r mellem 5.000-6.000 kroner per privat arbejdsplads, og Jacob Br\u00e6strup understreger, hvor vigtigt det er at give en \u00f8konomisk gulerod til kommunerne. - Der er store omkostninger for en erhvervskommune. For eksempel at anl\u00e6gge en ny vej. Og samtidig f\u00e5r nabokommunerne en del af den gevinst, hvis medarbejderne bos\u00e6tter sig der og pendler frem og tilbage. S\u00e5 vi er meget optagede af, at der skal v\u00e6re incitament for at skabe arbejdspladser, siger han.", "annotations": [{"label": 1, "user": 1}], "meta": {}, "annotation_approver": null, "hash_id": 7542886813435056765, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/fair-eller-uretfaerdigt-vil-du-dele-din-kommunes-skatteindtaegter-fra-lokale"], "section": "Fyn", "author": "Ida-Sofie Sellerup Trine S\u00f8gaard R\u00f8dk\u00e6r Trine Warrer Juul", "date": ["2020-01-24 05:00"], "title": ["Fair eller uretf\u00e6rdigt? Vil du dele din kommunes skatteindt\u00e6gter fra lokale virksomheder med andre?"], "title_summary": ["Flere borgmestre foresl\u00e5r nu at dele skatten fra virksomheder i porten."], "image_caption": "Billund Kommune er dansk topscorer i selskabsskatte-indt\u00e6gter. Blandt andet p\u00e5 grund af Lego. Sidste \u00e5r tjente man 18.471 kroner per borger i selskabsskat. Det viser Social- og Indenrigsministeriets Kommunale N\u00f8gletal. (Foto:\u00a0Mads Claus Rasmussen \u00a9 Scanpix)"}
{"id": 104, "text": "Lyden af b\u00f8lgekvulp. Synet af tr\u00e6toppe. Lugten af b\u00e5l. Og ro. Naturen har en lindrende effekt p\u00e5 vores kroppe og sind. fra Syddansk Universitet, som har evalueret p\u00e5 det tre-\u00e5rige projekt 'Sund i Naturen' i ti kommuner. - Naturen p\u00e5virker deltagerne i en positiv retning i forhold til trivsel, sundhed og livskvalitet, siger S\u00f8ren Andkj\u00e6r fra Institut for idr\u00e6t og biomekanik p\u00e5 SDU. Friluftsr\u00e5det st\u00e5r bag projektet, og forskere har nu unders\u00f8gt, hvordan naturen har p\u00e5virket fire forskellige m\u00e5lgrupper: Kroniske syge, ensomme \u00e6ldre og borgere med stress, angst eller depression samt b\u00f8rn med s\u00e6rlige behov. De tre f\u00f8rste grupper oplever at have f\u00e5et det bedre, efter de har v\u00e6ret end del af projektet i naturen, mens det ikke ahr v\u00e6ret muligt at evaluere p\u00e5 den sidste m\u00e5lgruppe. Svendborg var en af de ti kommuner, som gerne ville afpr\u00f8ve naturens helbredende kr\u00e6fter og fokuserede p\u00e5 'vildm\u00e6nd.' En af sydfynske pr\u00f8vekaniner blev Knud Fruelund. Han fik hjertestop for fem \u00e5r siden. Men livet sluttede ikke der, for han fik chancen for et nyt og sundt liv. Naturen har helbredende kr\u00e6fter, siger man. Og det siger Knud ogs\u00e5. - Den giver ro. Jeg oplever nye ting ude i naturen. Vi h\u00f8rer havets brusen og b\u00e6kken, der klukker. Det at v\u00e6re vildmand handler for Knud Fruelund om at finde ro i naturen. Det er ikke p\u00e5 hulemandsm\u00e5den, hvor du sm\u00f8rer mudder i ansigtet, mens du r\u00e5ber og hamrer n\u00e6verne mod brystkassen. I stedet laver vildm\u00e6ndene balance\u00f8velser, trygheds\u00f8velser og det allervigtigste: Vejrtr\u00e6knings\u00f8velser. Knud har l\u00e6rt at tr\u00e6kke vejret. S\u00e5dan rigtigt. Helt ned i maven. - Vi har allesammen godt af at slappe af. Dybt ned i kroppen. Der falder s\u00e5dan en dejlig ro over en. D\u00e9t har en helbredende virkning. Kurset i Svendborg varede ni uger og var i fors\u00f8gsperioden betalt af kommunen. For at projektet kan leve videre, har Knud Fruelund sammen med andre vildm\u00e6nd startet Vildmandsforeningen med 65 medlemmer. P\u00e5 den m\u00e5de kommer projektet til at k\u00f8re videre i frivillige h\u00e6nder. Danske b\u00f8rn mangler ikke vitamin B, C eller D. De mangler Vitamin N, mener Peter Qvortrup Geisling, DR's sundhedskorrespondent. Han er opvokset med en fiskestang og kikkert i h\u00e5nden. Han er en offentlig fork\u00e6mper for, at naturen skal gives p\u00e5 recept til syge danskere. Peter Qvortrup Geisling var v\u00e6rt p\u00e5 konferencen i torsdags, hvor forskningens resultater blev afsl\u00f8ret. S\u00e6rligt \u00e9n gruppe mener han, der skal meget, meget mere ud i naturen: Vores b\u00f8rn. - B\u00f8rn er halvt s\u00e5 meget ude i naturen, som da jeg var dreng. Det g\u00e5r simpelthen ikke. B\u00f8rnene misser en masse oplevelser, som er et godt modspil til en stresset b\u00f8rneverden i dag. Han tror, at det kan have store konsekvenser for den nye generation, hvis de ikke m\u00e6rker vinden og tumler i bladene. - Hvis b\u00f8rnene ikke smager naturen, n\u00e5r de er b\u00f8rn. S\u00e5 ved de intuitivt ikke, hvor de skal s\u00f8ge hen, n\u00e5r de bliver voksne og oplever stressen og presset. Vejle Kommune har haft s\u00e5 stor succes med at bruge naturen til syge og stressede borgere, at de skal l\u00e6re andre kommuner om fordelene ved projekt 'Sund i Naturen.' Vildmandsprojektet i Svendborg er ogs\u00e5 ved at blive implementeret andre steder.", "annotations": [{"label": 1, "user": 1}], "meta": {}, "annotation_approver": null, "hash_id": -862369011303008112, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/forskning-naturen-opleves-lindrende-syge-og-ensomme"], "section": "Fyn", "author": "Jonatan Grau M\u00f8ller Sine Skott Andersen", "date": ["2020-01-26 14:29", "2020-01-31 07:47"], "title": ["Forskning: Naturen opleves lindrende for syge og ensomme"], "title_summary": ["Trivsel og livskvalitet steg for deltagerne i et tre-\u00e5rigt naturprojekt."], "image_caption": "Knud Fruelund gik til genoptr\u00e6ning p\u00e5 Svendborg Sygehus, da han pludselig fik tilbuddet om at blive vildmand. (Foto:\u00a0Jonatan Grau M\u00f8ller) Peter Qvortrup Geisling, inden han skulle ind som konferencier p\u00e5 konferencen 'Sund i Naturen' i Nyborg. (Foto:\u00a0Jakob H\u00f8strup)"}
{"id": 105, "text": "Michael Schou fra Odense har en noget fredeligere tilv\u00e6relse som an\u00e6stesil\u00e6ge end kollegerne p\u00e5 sygehusene. Men hverdagen med bed\u00f8velse af b\u00f8rn, der skal have fjernet mandler og polypper, kan snart blive skiftet ud med en hektisk periode p\u00e5 en intensivafdeling og alvorligt syge coronapatienter. - Jeg havde ingen bet\u00e6nkeligheder. Det her er en ekstraordin\u00e6r situation, og s\u00e5 er det min pligt, hvis der er brug for mig, siger han. Sammen med knap 500 andre privatpraktiserende speciall\u00e6ger har han sagt ja til at tr\u00e6de til p\u00e5 sygehusene for at behandle de mange coronasmittede patienter, som kan f\u00e5 brug for intensivbehandling i de kommende uger. Det er Foreningen af Praktiserende Speciall\u00e6ger (FAPS), der har spurgt sine medlemmer, om de vil tilbyde deres assistance, hvis det bliver n\u00f8dvendigt. Knap 700 af dem har svaret, og 493 har alts\u00e5 bekr\u00e6ftet, at de er klar til at forlade deres egen klinik og tr\u00e6de ind i en midlertidig ans\u00e6ttelse p\u00e5 et sygehus. Foreningens formand Kirsten Ilkj\u00e6r vil gerne sende et tydeligt signal til dem, der sidder og planl\u00e6gger beredskabet - s\u00e5 de ved, at de kan t\u00e6lle de praktiserende speciall\u00e6ger med fra start. - Vi \u00f8nsker at v\u00e6re solidariske med vores kolleger p\u00e5 sygehuse. Derfor er det rigtig flot, at s\u00e5 mange med s\u00e5 kort varsel har meldt sig klar til at rydde kalenderen og v\u00e6re en del af det her, siger hun. Sidste torsdag landede sp\u00f8rgeskemaet i de praktiserende speciall\u00e6gers digitale postkasser med en svarfrist tirsdag. Selv om an\u00e6stesil\u00e6ge Michael Schou ikke var forberedt p\u00e5 at blive spurgt, kunne han se, hvor det bar hen. S\u00e6rligt situationen i Italien, hvor sygehusv\u00e6senet har v\u00e6ret ved at kollapse, sprang i \u00f8jnene. Som an\u00e6stesil\u00e6ge er det meget sandsynligt, at han st\u00e5r i f\u00f8rste r\u00e6kke, hvis der bliver brug for de praktiserende speciall\u00e6ger. - Jeg t\u00e6nkte p\u00e5 mine kolleger p\u00e5 sygehusene og s\u00e6rligt p\u00e5 intensivafdelingerne og kunne se, hvor hurtigt det udviklede sig. Derfor t\u00e6nkte jeg, at det ogs\u00e5 kunne komme til at ber\u00f8re mig, siger han. Han fik hurtigt talt med sin k\u00e6reste, der selv er sygeplejerske, men nu underviser kommende sygeplejersker. Hun er ogs\u00e5 klar til at bidrage p\u00e5 sygehusene, selv om de har to sm\u00e5 b\u00f8rn. - S\u00e5 m\u00e5 vi se, om vi kan bruge bedstefor\u00e6ldre eller overveje, om vi skal tage imod et n\u00f8dpasningstilbud. Mon ikke vores b\u00f8rn nok skal tilgive os det engang? forklarer Michael Schou. Han forventer, at han med en kort forberedelse vil kunne g\u00e5 ind og hj\u00e6lpe p\u00e5 intensivafdelinger, hvor han ogs\u00e5 tidligere har arbejdet. - Jeg har v\u00e6ret i faget s\u00e5 mange \u00e5r, at jeg kender det. Jeg har set alle patientkategorier og har ikke glemt, hvordan man passer alvorligt syge patienter, fort\u00e6ller han. Formanden for Danske Regioner, Stephanie Lose (V), forventer, at sygehusene f\u00e5r brug for de praktiserende speciall\u00e6ger. - Derfor er det fantastisk at h\u00f8re, at s\u00e5 mange af dem har lyst til at tr\u00e6de til, siger hun og opfordrer dem til at melde sig i regionernes jobbanker. Danske Regioner indgik onsdag en aftale med Foreningen af Speciall\u00e6ger. Den g\u00f8r det muligt for b\u00e5de praktiserende speciall\u00e6ger, praktiserende l\u00e6ger og ogs\u00e5 pensionerede l\u00e6ger at kunne g\u00e5 direkte ind p\u00e5 hospitalerne og arbejde som l\u00e6ger p\u00e5 timel\u00f8nsbasis.", "annotations": [{"label": 2, "user": 1}], "meta": {}, "annotation_approver": null, "hash_id": 2713262695942651321, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/speciallaeger-fra-hele-landet-melder-sig-i-kampen-mod-corona-det-er-min-pligt"], "section": "Fyn", "author": "Sine Skott Tore B\u00f8nke Jeppesen Anne Mette Dam Thrane", "date": ["2020-03-20 18:00"], "title": ["Speciall\u00e6ger fra hele landet melder sig i kampen mod corona: 'Det er min pligt, hvis der er brug for mig'"], "title_summary": ["P\u00e5 f\u00e5 dage har Foreningen af Praktiserende Speciall\u00e6ger rekrutteret 493 l\u00e6ger til et ekstra beredskab."], "image_caption": "44-\u00e5rige Michael Schou har meldt sig til at hj\u00e6lpe p\u00e5 sygehusene. Det samme har hans kone. (Foto:\u00a0Anne Mette Thrane  -  DR Fyn)"}
{"id": 106, "text": "Der er reception p\u00e5 biblioteket i Svendborg, og alt er, som det skal v\u00e6re til s\u00e5dan \u00e9n. Der er salte snacks og kolde drikkevarer p\u00e5 runde borde, og der er et byr\u00e5dsmedlem til at holde en tale. Den del st\u00e5r Lars Erik Hornemann (V) for. Han er en mand p\u00e5 62 \u00e5r. P\u00e5 den m\u00e5de er alting ogs\u00e5 som det plejer. Aldersm\u00e6ssigt er han prototypen p\u00e5 et byr\u00e5dsmedlem i Danmark, mens kun fem procent af medlemmerne er under 30 \u00e5r. Men til dagens reception er den unge generation alligevel repr\u00e6senteret. 18-\u00e5rige Juliane Le Arp har fulgt med i h\u00e6lene p\u00e5 Lars Erik Hornemann i de seneste m\u00e5neder. Hun er en af 41 unge, der har ans\u00f8gt om at f\u00f8lge et siddende medlem af Svendborg Byr\u00e5d. Det har v\u00e6ret et skridt ind i en verden, hun ikke kendte ret godt, indr\u00f8mmer hun. Det p\u00e5 trods af, at hun faktisk er politisk interesseret og medlem af Det Radikal Venstres Ungdom. - Generelt tror jeg, der er mange unge mennesker, der kun f\u00f8lger med i nationale nyheder. Vi har jo Fyns Amts Avis, men den er der jo ikke mange unge mennesker, der l\u00e6ser. Det g\u00f8r lidt, at man ikke har direkte kontakt med politikerne p\u00e5 lokalniveau, siger Juliane Le Arp. Form\u00e5let med forl\u00f8bet er at skabe nye, unge byr\u00e5dsmedlemmer. Selvom 20 procent af alle voksne mennesker i Danmark er mellem 18 og 30 \u00e5r gamle, s\u00e5 kommer kun 8 procent af byr\u00e5dsmedlemmerne fra denne gruppe. Det skyldes blandt andet, at de unge ikke kender nok til, hvad der r\u00f8rer sig i byr\u00e5det. Det mener initiativtager fra Svendborg Ungdomsskole, Nete Janum. - Det kr\u00e6ver jo viden at engagere sig i kommunalpolitik. Det er rigtig sv\u00e6rt at engagere sig i noget, man ikke ved ret meget om det, siger hun om tanken om at tage nogle af kommunens unge i mesterl\u00e6re som politiker. Hun mener ikke, at det er den politiske interesse, der fejler noget. - De ved meget om landspolitik og international politik. Men mange af dem, der var til samtale for at komme med, fortalte, at de slet ikke havde noget lokalt perspektiv, siger hun. Det er et problem, at der ikke sidder s\u00e5 mange unge omkring Lars Erik Hornemann (V), n\u00e5r han er med til at tage beslutninger i byr\u00e5det. - For eksempel diskuterer vi tit, hvordan vi g\u00f8r Svendborg til en bedre studieby. Der synes jeg, vi mangler den unge generation til at komme med ideer, siger han. Og det kan v\u00e6re problematisk for demokratiet, n\u00e5r der ikke er nogen unge mennesker med ved bordet. Det mener valgforsker p\u00e5 K\u00f8benhavns Universitet, Kasper M\u00f8ller Hansen. - Hvis det bare er midaldrende hvide m\u00e6nd, kan vi risikere, at byr\u00e5det mister legitimitet, og at vi ikke gider forholde os til lokalpolitik, hvis det bare er en gammelmands klub, siger han. Hvordan skal man s\u00e5 s\u00f8rge for, at der er st\u00f8rre aldersspredning i byr\u00e5det? Det er ikke nemt at svare p\u00e5, lyder det fra valgforskeren. - Det er ikke fordi partierne ikke er bevidste om det. De har meget fokus p\u00e5 at f\u00e5 en mand og en kvinde, en tyk og en tynd, en gammel og en ung. Men det er bare sv\u00e6rt, og der er et stykke arbejde at g\u00f8re, lyder det fra forskeren. Hvis man vil g\u00f8re noget konkret for at g\u00f8re byr\u00e5det mere repr\u00e6sentativt, kan det v\u00e6re en id\u00e9 at skrive kandidaternes alder p\u00e5 stemmesedlen. Det g\u00f8r man blandt andet i Sverige. - Som det er nu, kan du ud fra stemmesedlen afl\u00e6se k\u00f8n og ofte ogs\u00e5 etnicitet p\u00e5 kandidaten. Der kan man v\u00e6lge at sige, at man ogs\u00e5 skal kunne se alderen, siger valgforskeren. Kasper M\u00f8ller Hansen peger desuden p\u00e5, at det er sv\u00e6rt at engagere unge i det lokale, fordi de ofte er p\u00e5 vej andre steder hen p\u00e5 grund af uddannelse. Det billede genkender b\u00e5de ung og gammel i Svendborg. - Jeg skal v\u00e6k fra Sydfyn. Med al respekt, lyder det eksempelvis fra 18-\u00e5rige Juliane Le Arp, der lige nu g\u00e5r i gymnasiet. Og det har Lars Erik Hornemann h\u00f8rt f\u00f8r i sine 19 \u00e5r som byr\u00e5dsmedlem. - Vi kender det internt i partierne, at vores ungdomsorganisationer tit skal starte helt forfra, fordi de unge, der stod i spidsen, er hurtigt videre, n\u00e5r de skal uddanne sig, siger han. S\u00e5 selvom det er Svendborg Kommune, der har taget Julian Le Arp i mesterl\u00e6re som byr\u00e5dspolitiker, kan det v\u00e6re, at det er en anden kommune, der ender med at profitere af arbejdet. - Politik har altid interesseret mig, s\u00e5 det vil jeg bestemt ikke afvise, siger hun. Og den interesse, hun ikke havde, da hun startede med at f\u00f8lge Lars Erik Hornemann, har hun efterh\u00e5nden tilegnet sig. - Det er meget interessant, hvis man lytter efter. Det ber\u00f8rer os meget t\u00e6t p\u00e5. Det er jo de omgivelser, som vi bor og studerer i, som vi kan \u00e6ndre, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": 1761108243562237476, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/juliane-er-i-politisk-mesterlaere-flere-unge-skal-helst-gaa-ind-i-lokalpolitik"], "section": "Fyn", "author": "Michael Strandfelt Cecilie Elmose Warnich", "date": ["2020-01-30 09:32"], "title": ["Juliane er i politisk mesterl\u00e6re: Flere unge skal helst g\u00e5 ind i lokalpolitik"], "title_summary": ["Der er f\u00e5 under 30 \u00e5r i lokalpolitik, men det fors\u00f8ger man at lave om p\u00e5 i Svendborg."], "image_caption": "Juliane g\u00e5r op i politik, men kendte ikke meget til de lokale byr\u00e5d for bare f\u00e5 m\u00e5neder siden. Lars Erik Hornemann er tidligere borgmester og har siddet i byr\u00e5det i hedengangne Gudme Kommune og derefter Svendborg Kommune. Juliane Le Arp har v\u00e6ret med til b\u00e5de gruppe- og byr\u00e5dsm\u00f8der og har klippet snor over ved en \u00e5bningsfest."}
{"id": 107, "text": "Mange fodboldspillere p\u00e5 alle niveauer har r\u00e5bt efter dommeren i kampens hede, men der er en gr\u00e6nse for, hvad man kan tillade sig at sende af sted af ukvemsord. Det slog Retten i Odense i dag fast, da en 28-\u00e5rig mand blev id\u00f8mt 20 dages betinget f\u00e6ngsel og 40 timers samfundstjeneste for at have fremsat trusler under en seriekamp i 2018 mellem Odenseklubberne FC Avrasya og Kildemosen Boldklub. - Jeg skal nok s\u00f8rge for, at du ikke kommer herfra i live, l\u00f8d det i l\u00f8bet af kampen fra en af FC Avrasyas spillere, og det f\u00f8rte alts\u00e5 i dag til en dom. Der er tidligere faldet domme for vold mod fodbolddommere, men ikke for trusler. I Fyns Fodbolddommerklub er man tilfredse med afg\u00f8relsen i retten. - Det er en fuldst\u00e6ndig uacceptabel opf\u00f8rsel. Det er dejligt for os, at der er faldet dom, og det er vi utrolig glade for, siger Mathias Bj\u00f8rn\u00f8 Christensen, der er formand for foreningen. Han vil ikke kommentere straffen til den 28-\u00e5rige mand, der modtog dommen p\u00e5 stedet. - Det ligger ikke i vores regi at vurdere det. Vi er glade for, at der er afsagt en dom, og at der p\u00e5 den m\u00e5de er sagt, at den her opf\u00f8rsel skal man ikke finde sig i som fodbolddommer, siger Mathias Bj\u00f8rn\u00f8 Christensen. Hos DBU Fyn vil man ikke udtale sig specifikt om dommen, og g\u00f8r opm\u00e6rksom p\u00e5, at sagen allerede har k\u00f8rt i DBUs interne system. - Der er givet karant\u00e6ne, og s\u00e5 st\u00e5r det s\u00e5 enhver frit for ogs\u00e5 at lave et s\u00f8gsm\u00e5l, og det er der s\u00e5 gjort her, siger Claus Gram Pedersen, der er administrationschef hos DBU Fyn. Hos Fyns Fodbolddommerklub h\u00e5ber man, at dommen kan komme til at skubbe opf\u00f8rslen p\u00e5 landets fodboldbaner i den rigtige retning. For det er der behov for, mener formanden. Selvom de officielle tal hos DBU ikke indikerer det, s\u00e5 mener foreningen, at trusler forekommer oftere end tidligere. - Tonen er blevet v\u00e6sentlig mere r\u00e5. Som fodbolddommer skal man st\u00e5 model til markant mere, end man skulle for ti eller 15 \u00e5r siden, mener Mathias Bj\u00f8rn\u00f8 Christensen. Det er hans h\u00e5b, at det \u00e6ndrer sig nu. - Nu ved de, at det har den mulige konsekvens, at der kan komme pletter p\u00e5 straffeattesten. Fra nu af vil det ikke v\u00e6re omkostningsfrit i det danske retssystem at komme med trusler p\u00e5 fodboldbanen, mener formand for Fyns Fodbolddommerklub, Mathias Bj\u00f8rn\u00f8 Christensen.", "annotations": [{"label": 1, "user": 1}], "meta": {}, "annotation_approver": null, "hash_id": 449129795852468169, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/jeg-skal-nok-soerge-du-ikke-kommer-herfra-i-live-faengselsdom-trusler-mod"], "section": "Fyn", "author": "Michael Strandfelt", "date": ["2020-01-27 14:37"], "title": ["'Jeg skal nok s\u00f8rge for, at du ikke kommer herfra i live': F\u00e6ngselsdom for trusler mod fodbolddommer"], "title_summary": ["For f\u00f8rste gang har trusler p\u00e5 fodboldbanen f\u00f8rt til dom i retten."], "image_caption": "Truslerne faldt i en kamp, der fandt sted i 2018. \r\nFoto: Niels Ahlmann Olesen/Scanpix. (Foto:\u00a0NIELS AHLMANN OLESEN \u00a9\u00a0Berlingske)"}
{"id": 108, "text": "Aksel Carlsen bor i Langeskov \u00f8st for Odense, men arbejder indimellem p\u00e5 Sj\u00e6lland. Derfor st\u00e5r han ofte p\u00e5 toget p\u00e5 Langeskov Station, og st\u00e5r af samme sted, n\u00e5r arbejdsdagen er slut. Det var ogs\u00e5 planen en dag i efter\u00e5ret. Men kort f\u00f8r ankomst g\u00e5r det op for Aksel Larsen, at han ikke kommer af. - Der var alts\u00e5 for meget fart p\u00e5, til at toget overhovedet kunne n\u00e5 at stoppe. S\u00e5 var jeg godt klar over, at det blev en af de gange, hvor det ikke g\u00e5r som planlagt, siger Aksel Carlsen. Det er ikke en enlig svale. De sidste tre \u00e5r har der gennemsnitligt v\u00e6ret 24 forbik\u00f8rsler p\u00e5 Langeskov Station p\u00e5 afgange, hvor toget skulle have v\u00e6ret stoppet. Og det ramte Aksel Carlsen igen kort efter. - En gang, det er jo hvad det er. Men et par dage efter, s\u00e5 skete n\u00f8jagtig det samme en gang til. S\u00e5 bliver man lidt negativ, siger han. - Efter en lang arbejdsdag, er det ikke lige det, man har allermest behov for. Men jeg f\u00e5r fat en i kondukt\u00f8r og sp\u00f8rger, hvorfor filan toget ikke er stoppet, fort\u00e6ller Aksel Carlsen. Og der er simpelthen tale om rene forglemmelser hos lokomotivf\u00f8reren. Det fremg\u00e5r af et notat DSB har leveret til Transport- og Boligministeriet. Stationen ligger p\u00e5 en str\u00e6kning, hvor der normalt bliver k\u00f8rt en h\u00f8j fart p\u00e5 180 kilometer i timen, og det g\u00f8r stationen s\u00e5rbar for, at f\u00f8reren glemmer at f\u00e5 bremset ned i tide. De 24 forglemmelser har nu f\u00e5et Venstres folketingsmedlem Jane Heitmann til at kalde minister Benny Engelbrecht (S) i samr\u00e5d. - Man kan ikke v\u00e6re bekendt, at toget ikke standser et par gange om m\u00e5neden i gennemsnit, siger hun. Allerede i september, da antallet af forbik\u00f8rsler p\u00e5 Langeskov Station i 2019 var n\u00e5et op p\u00e5 17, kontaktede Jane Heitmann ministeren. Ved den lejlighed sendte Benny Engelbrecth en kommentar via mail til DR, hvor han udtalte: \" Men i l\u00f8bet af 2019 fortsatte problemet, og inden \u00e5rsskiftet kom yderligere syv forbik\u00f8rsler, s\u00e5 lokomotivf\u00f8rerne i alt glemte Langeskov Station 24 gange i 2019. Benny Engelbrecht \u00f8nsker stadig ikke at stille op til interview, men har igen sendt et mailsvar, der er n\u00e6sten identisk: Nu har Jane Heitmann (V) alts\u00e5 kaldt ministeren i samr\u00e5d for at f\u00e5 svar p\u00e5, hvorfor forbik\u00f8rslerne fortsatte i l\u00f8bet af 2019. DSB beklager, at der de sidste tre \u00e5r har v\u00e6ret s\u00e5 mange forbik\u00f8rsler. - Hver gang et tog ikke standser, hvor det skal, er det en gang for mange, siger kommunikationschef hos DSB Tony Bispeskov. Han fort\u00e6ller, at man er g\u00e5et i gang med initiativer, der skal huske lokomotivf\u00f8rerne p\u00e5, at de skal stoppe i Langeskov. De har h\u00e6ngt plakater op med p\u00e5mindelsen, hvor lokomotivf\u00f8rerne ser dem, og der er blevet sendt personlige mails, for at passagerer som Aksel Carlsen ikke kommer ufrivilligt til enten Odense eller Nyborg. - Vi kan ikke helt garantere, at det ikke sker, for der er tale om menneskelige fejl. Men vi kan heldigvis konstatere, at der ikke har v\u00e6ret nogle forbik\u00f8rsler i 2020 endnu, siger han. Langeskov Station har v\u00e6ret omdiskuteret, da det ikke er en station, der har ret mange passagerer. Aksel Carlsen tror, at passagertallet kunne have v\u00e6ret h\u00f8jere, hvis ikke forbik\u00f8rslerne havde skadet stationens ry. - Jeg tror, at det har gjort, at nogle af de potentielle pendlere har valgt stationen fra og ikke t\u00f8r stole p\u00e5, at toget stopper, siger han. DSB har \u00e5rligt 14.000 planlagte stop i Langeskov.", "annotations": [{"label": 2, "user": 1}], "meta": {}, "annotation_approver": null, "hash_id": 647609680579152554, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/dsb-har-glemt-fynsk-station-24-gange-om-aaret-plakater-og-huske-mails-skal"], "section": "Fyn", "author": "Michael Strandfelt Henrik Mikaelsen", "date": ["2020-02-24 06:55"], "title": ["DSB har glemt fynsk station 24 gange om \u00e5ret: Plakater og huske-mails skal minde lokof\u00f8rere om at stoppe"], "title_summary": ["Aksel Carlsen har to gange m\u00e5ttet tage toget tilbage, fordi toget ikke stoppede."], "image_caption": "Aksel Carlsen er tr\u00e6t af, at toget ikke stopper p\u00e5 Langeskov Station p\u00e5 grund af forglemmelser. (Foto:\u00a0Henrik Mikaelsen - DR Fyn)"}
{"id": 109, "text": "Der er lasagne, kartofler, salat og varme supper p\u00e5 middagsbordet i Kirkens Korsh\u00e6rs varmestue i Odense. Og s\u00e5 er der ogs\u00e5 nye boller p\u00e5 suppen fra Christiansborg. For social- og indenrigsminister Astrid Krag (S) vil indf\u00f8re et nyt panel, der skal repr\u00e6sentere udsatte borgere fra hele landet. - Vi kan se, at endnu flere bliver hjeml\u00f8se i provinsen, og derfor er det rigtig vigtigt, at vi har blik for hele Danmark, og at vi f\u00e5r endnu flere input, siger Astrid Krag (S). De forskellige input, som hun leder efter skal blandt andet komme fra kommunernes r\u00e5d for udsatte. Det er r\u00e5d rundt om i landet, der best\u00e5r af fagpersoner, der hver dag arbejder med udsatte borgere. Ministerens nye udmelding g\u00f8r Kaj Skj\u00f8lstrup glad. Han er leder af Kirkens Korsh\u00e6r i Odense, og har arbejdet med udsatte siden 1985. Han har ogs\u00e5 v\u00e6ret med til at starte byens udsatter\u00e5d i 2007, og det er enormt vigtigt med en t\u00e6ttere kontakt mellem politikerne i Folketinget og dem, det hele handler om, mener Kaj Skj\u00f8lstrup. - Der kan godt v\u00e6re langt fra varmestuen til Christiansborg, n\u00e5r politikerne tr\u00e6ffer beslutninger. Derfor synes jeg, ministerens nye landspanel er en god ide, og jeg h\u00e5ber virkelig, at man vil lytte til os, siger Kaj Skj\u00f8lstrup. Men det er kun 41 af landets kommuner, der har et kommunalt udsatter\u00e5d. Ni kommuner har et p\u00e5 vej. Derfor h\u00e5ber social- og indenrigsminister Astrid Krag (S), at flere kommuner f\u00e5r lyst til at lave et taler\u00f8r for udsatte. For hun kommer til at bede om input ofte: - Jeg tror ogs\u00e5, der vil v\u00e6re en st\u00f8rre interesse nu, hvor de lokale udsatter\u00e5d f\u00e5r en direkte indgang til det landspolitiske niveau gennem panelet under R\u00e5det for Socialt Udsatte, siger ministeren. Et rungende ja, lyder det fra Brian Dybro (SF). Han er r\u00e5dmand for Besk\u00e6ftigelses- og Socialforvaltningen i Odense. Ofte kommer udsatter\u00e5dets input p\u00e5 dagsordenen, og faktisk har det udm\u00f8ntet sig i flere politiske beslutninger. Blandt andet ansatte Odense Kommune en ops\u00f8gende medarbejder p\u00e5 gaden, fordi der var brug for ekstra hj\u00e6lp. - Udsatter\u00e5det ved, hvad der r\u00f8rer sig. Det er afg\u00f8rende for mig at have nogle at tage diskussioner med, hvordan vi forbedrer forholdene for nogle af de allermest udsatte i samfundet, siger Brian Dybro (SF). Men det er ikke alle kommuner, der vil have et udsatter\u00e5d. I Kalundborg kommune har man helt bevidst valgt det fra. Her ser man et udsatter\u00e5d som et bureaukratisk mellemled. S\u00e5 hellere selv dukke op i varmestuen og snakke med de udsatte, mener Martin Damm (V), borgmester i Kalundborg. - Vi vil hellere selv ud og snakke med de udsatte i stedet for at sp\u00f8rge nogen, der repr\u00e6senterer dem. S\u00e5 hvorfor ikke bare snakke direkte uden at proppe et ekstra led ind? Det vil vi hellere, siger Martin Damm. Han medgiver dog, at det kan v\u00e6re sv\u00e6rere i st\u00f8rre kommuner at have s\u00e5 direkte en kontakt til de udsatte, som man har i Kalundborg. Derfor er det vigtigt, at kommunerne f\u00e5r mulighed for at g\u00f8re det, de mener, er den st\u00f8rste hj\u00e6lp for deres udsatte. Tilbage p\u00e5 Christiansborg kalder social- og indenrigsminister Astrid Krag det prisv\u00e6rdigt, at politkere vil snakke med de mennesker det handler om. Hun h\u00e5ber dog fortsat, at flere kommuner vil oprette udsatter\u00e5d. - Det er en direkte kanal til Christiansborg. Det er afg\u00f8rende, at de mest udsatte borgere kommer til orde, og at udsatter\u00e5dene ikke bliver en kommunal papirmaskine. Men jeg synes, vi har set en god udvikling med flere udsatter\u00e5d, og det vil jeg f\u00f8lge t\u00e6t, siger ministeren.", "annotations": [{"label": 2, "user": 1}], "meta": {}, "annotation_approver": null, "hash_id": -3672811640663616621, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/fra-varmestuen-til-christiansborg-jeg-haaber-virkelig-politikerne-vil-lytte"], "section": "Fyn", "author": "Tobias Sonne Olsen Ida-Sofie Sellerup", "date": ["2020-01-24 14:40"], "title": ["Fra varmestuen til Christiansborg: 'Jeg h\u00e5ber virkelig, at politikerne vil lytte til os'"], "title_summary": ["Social- og indenrigsminister Astrid Krag (S) vil have kommunale udsatter\u00e5d med, n\u00e5r hun tr\u00e6ffer beslutninger."], "image_caption": "Kommunerne kan fremover komme med input til den socialpolitik, der bliver diskuteret p\u00e5 Christiansborg. De input skal blandt andet komme fra kommunernes udsatter\u00e5d. (Foto:\u00a0Jens n\u00f8Rgaard Larsen \u00a9\u00a0Scanpix) Under s\u00e5dan et m\u00e5ltid i Kirkens Korsh\u00e6rs varmestue snakker man b\u00e5de om kontanthj\u00e6lp, e-boks, og om jakken kan holde kulden ude. En del af den snak ryger videre til Odenses udsatter\u00e5d, der nu f\u00e5r mere taletid p\u00e5 Christiansborg. (Foto:\u00a0Ida-Sofie Sellerup) - Vi er her for at lette livet for de svageste. \r\nS\u00e5dan lyder det fra Kaj Skj\u00f8lstrup, der har v\u00e6ret med i Odenses r\u00e5d for udsatte, siden det blev oprettet i 2007. (Foto:\u00a0Ida-Sofie Sellerup)"}
{"id": 110, "text": "Danske for\u00e6ldre, dansk navn, danske pas, dansk eksamensbevis, danske valgkort og et helt liv i Danmark. Listen er lang. Men den beviser ikke, at John Ville Rasmussen er dansk nok til at f\u00e5 bekr\u00e6ftet sit statsborgerskab. Historien gik viralt, , at en familie i Odense i v\u00e6rste fald kunne risikere at blive smidt ud, fordi faren manglede et indf\u00f8dsretsbevis. Sagen har st\u00e5et p\u00e5 i over to \u00e5r, og efter den kom frem, er den blevet udskudt igen. Nu skriver Udl\u00e6ndinge- og Integrationsministeriet nemlig til John Ville Rasmussen, at han har tre m\u00e5neder til at finde det endegyldige bevis - for ellers... sker der ikke noget. 69-\u00e5rige John Ville Rasmussen blev f\u00f8dt i Venezuela, og det er starttrinnet til den limbo, som han har danset med de danske myndigheder de seneste \u00e5r. Sagen skulle v\u00e6re afgjort i starten af februar, men nu er den udskudt igen med det svar, at ministeriet henl\u00e6gger den - alts\u00e5 gemmer den uafsluttet - hvis han ikke finder sin originale f\u00f8dselsattest eller for\u00e6ldrenes originale vielsesattest. I et brev til Johns advokat skriver ministeriet: Det vil sige, at man vil lade familien v\u00e6re her uden nogen anden form for tilladelse, og at man stadig ikke vil give John Ville Rasmussen papir p\u00e5, at han er dansker. - Det er p\u00e6nt af dem, at de ikke smider os ud den 5. februar, men i min verden virker det meget uldent og underligt, synes John Ville Rasmussen. Hvis han skal acceptere brevets budskab, kommer afg\u00f8relsen aldrig, mener han. For de originale papirer, som ministeriet giver ham tre ekstra m\u00e5neder til at grave frem, er umulige at finde. - Vi kan aldrig f\u00e5 et originalt frem. Vi kan m\u00e5ske f\u00e5 en kopi af en kopi, fort\u00e6ller John, der har ledt i flere \u00e5r og spurgt alle sine sl\u00e6gtninge. Da staten stadig ikke anerkender John Ville Rasmussen som dansker, er han ogs\u00e5 bange for, hvad der sker, hvis han skal p\u00e5 ferie eller bes\u00f8ge sine d\u00f8tre, der for tiden bor i USA. - Det bliver aldrig sjovt at skulle g\u00e5 igennem en paskontrol. Det er ikke fair. Det stresser mig, forklarer John Ville Rasmussen, hvis pas snart udl\u00f8ber. Siden historien kom frem, har 15 personer kontaktet John og DR. De er bekymrede for, at de kan ende i den samme situation, hvor de ikke kan bevise, at de er danskere. Nogle fordi de heller har ikke et indf\u00f8dsretsbevis og ikke ved, hvordan s\u00e5dan et s\u00e5 ud for 40, 50 og 60 \u00e5r siden. Andre fordi de er p\u00e5r\u00f8rende og frygter for deres familiemedlem og egen fremtid i Danmark, efter de er f\u00f8dt eller har boet i udlandet i en periode. Sidste \u00e5r fik 52 ud af 957 ans\u00f8gere afslag p\u00e5 at f\u00e5 et dansk indf\u00f8dsretsbevis. Regeringens st\u00f8tteparti er klar til 'politisk kamp' for, at de danske myndigheder anerkender John Ville Rasmussen som dansker. - Den her sag er noget af det mest vanvittige, jeg nogensinde har h\u00f8rt. Det er hovedrystende, siger Andreas Steenberg, der er udl\u00e6ndingeordf\u00f8rer for Radikale Venstre. Han synes, at brevet fra ministeriet g\u00f8r sagen endnu v\u00e6rre. - N\u00e5r man indser, at det er vanvittigt, s\u00e5 henl\u00e6gger man bare sagen, siger han. Han h\u00e5ber, at udl\u00e6ndinge- og integrationsministeren vil samarbejde om at \u00e6ndre reglerne. - Hele loven er baseret p\u00e5, at man antager, at udl\u00e6ndinge er et problem og nogen, der vil snyde, siger Andreas Steenberg. Ogs\u00e5 kalder sagen for problematisk. Udl\u00e6ndinge- og integrationsminister Mattias Tesfaye (S) vil ikke stille op til interview, men i en mail til DR skriver han: - Hvis der er et politisk \u00f8nske om at se p\u00e5 reglerne, s\u00e5 vil jeg naturligvis gerne tale med de andre partier. Men jeg vil godt understrege, at myndighederne skal sikre sig, at folk er danske statsborgere. S\u00e5 skal det selvf\u00f8lgelig kunne administreres, s\u00e5 der ogs\u00e5 er almindelig sund fornuft. John Ville Rasmussen har flere gange efterspurgt et m\u00f8de, hvor sagsbehandleren kan se og snakke med ham. Her kan hans s\u00f8ster, faster, moster, kusine og barndomsven ogs\u00e5 bevidne, at han har v\u00e6ret i Danmark, siden han var fire \u00e5r. Han og lilles\u00f8steren har ogs\u00e5 f\u00e5et lavet en DNA-test, som bekr\u00e6ftede, at de var hels\u00f8skende. Men den vil ministeriet ikke bruge i sagsbehandlingen. Nu har familien hyret en advokat, s\u00e5 de ikke st\u00e5r alene i kampen. Og selvom de ikke smides ud, s\u00e5 er ministeriets svar n\u00e6sten lige s\u00e5 slemt for familien. - Min kone og b\u00f8rn kan teoretisk miste deres opholdstilladelse og statsborgerskab. Det er utilstedeligt i forhold til, hvad vi har v\u00e6ret igennem, siger John Ville Rasmussen. Derfor opgiver han heller ikke kampen. Han vil ikke lade ministeriet henl\u00e6gge sagen. Han vil have svar, s\u00e5 familien kan v\u00e6re tryg. - Jeg forf\u00f8lger det. Jeg har l\u00e6rt, at jeg skal have et stykke papir p\u00e5 det, siger han. Det har ikke v\u00e6ret muligt at f\u00e5 Udl\u00e6ndinge- og Integrationsministeriet til at svare p\u00e5, om en henl\u00e6ggelse af sagen betyder, at der kan bo personer i Danmark, som hverken har dansk statsborgerskab eller opholdstilladelse.", "annotations": [{"label": 2, "user": 1}], "meta": {}, "annotation_approver": null, "hash_id": 8509256709154161978, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/ikke-dansk-nok-ministerium-vil-hverken-smide-familien-ud-eller-kalde-john"], "section": "Fyn", "author": "Tore B\u00f8nke Jeppesen Sine Skott Andersen", "date": ["2020-02-05 09:02"], "title": ["Ikke dansk nok: Ministerium vil hverken smide familien ud \u2013 eller kalde John for dansker"], "title_summary": ["John Ville Rasmussens sag om at f\u00e5 bekr\u00e6ftet sit statsborgerskab er langt fra en afg\u00f8relse."], "image_caption": "John Ville Rasmussen viser sine danske dokumenter og barndomsbilleder fra Danmark frem. (Foto:\u00a0Tore B\u00f8nke Jeppesen) D\u00f8trene Julia og Alexandra er f\u00f8dt og opvokset i Danmark. Men da hustruen Elisabeth Rasmussen er amerikaner, s\u00e5 afh\u00e6nger hele familiens opholdstilladelse af Johns sag. (Foto:\u00a0Tore B\u00f8nke Jeppesen)"}
{"id": 111, "text": "Toget er aflyst. S\u00e5dan har beskeden lydt 2.886 gange p\u00e5 Svendborgbanen siden januar 2018. Men intet tyder p\u00e5, at det bliver bedre for passagererne i det fynske den kommende fremtid. 37 procent af tiden skyldes aflysningerne signalfejl. Derfor valgte Banedanmark, der ejer str\u00e6kningen, at Svendborgbanen som en af de f\u00f8rste str\u00e6kninger skulle have nye signaler. Siden 2017 har planen v\u00e6ret, at Svendborgbanen skulle have nye signaler inden udgangen af 2021. Men nu viser dokumenter, som DR har f\u00e5et aktindsigt i, at der ikke er nogen, der ved, hvorn\u00e5r arbejdet skal starte. Det v\u00e6kker stor frustration hos Lukas Hainer Kj\u00e6r. Hver dag tager han toget fra Odense til Svendborg og tilbage igen. Hvis han kommer for sent til undervisning, er der nemlig ikke nogen k\u00e6re mor. - En stor del af mit frav\u00e6r skyldes togforsinkelser. N\u00e5r jeg skal til eksamen, tager jeg toget et par afgange tidligere. Jeg t\u00f8r ikke satse p\u00e5 at tage det tog, der passer bedst. Den frustration kan Terese Berg nikke genkendende til. Hun har v\u00e6ret daglig bruger af Svendborgbanen siden 2013. Men nu har hun f\u00e5et nok. Frustrationerne over de mange aflysninger er blevet for meget. - Jeg er begyndt at tage k\u00f8rekort. Jeg synes, det er en skam, at jeg f\u00f8ler mig tvunget til at frav\u00e6lge offentlig transport. Det er b\u00e5de bedre for milj\u00f8et og billigere at tage toget. Men nu vil jeg have min frihed, fort\u00e6ller den 46-\u00e5rige gymnasiel\u00e6rer. Foruden irritationen over at komme senere til og fra arbejde, g\u00e5r forsinkelserne ogs\u00e5 ud over hendes elever. - B\u00e5de eleverne og jeg er forberedte til undervisningen, og skal den aflyses, er det selvf\u00f8lgelig super \u00e6rgerligt. Aktindsigten, som DR har f\u00e5et, viser, at der er store uoverensstemmelser mellem Banedanmark og leverand\u00f8rerne af signalerne, den franske virksomhed Alstom. Siden januar 2018 har Banedanmark rykket Alstom for en samlet plan over udskiftningen af de nye signaler p\u00e5 Svendborgbanen. Men den plan har Banedanmark her to \u00e5r efter endnu ikke f\u00e5et. Det betyder, at Banedanmark nu ikke ved, hvorn\u00e5r arbejdet kan g\u00e5 i gang. - Jeg ville gerne kunne sige, at arbejdet p\u00e5 Svendborgbanen kunne begynde p\u00e5 en pr\u00e6cis dato. Men det kan jeg desv\u00e6rre ikke, siger S\u00f8ren Boysen, der er direkt\u00f8r for signalprogrammet i Banedanmark. Og det er ikke kun Svendborgbanen, der nu holder for r\u00f8dt lys. Det er bare \u00e9t ud af i alt 15 signalprojekter, som Banedanmark arbejder med i det \u00f8stlige Danmark. Som det fremg\u00e5r af kortet nedenfor, er der lige nu otte \u00f8vrige projekter, som ikke har hverken en slut- eller startdato. - Jeg ville gerne have holdt planerne, men n\u00e5r vi kan se, at nogle ting skrider, er vi n\u00f8dt til at bytte rundt. Men den samlede plan for udrulningerne, der skal v\u00e6re f\u00e6rdig i 2030, holder stadig, forklarer S\u00f8ren Boysen. Alstom har ikke \u00f8nsket at stille op til interview eller besvare kritikken fra politikerne. Men i en mail til DR skriver de: \"Signalprogrammet er et ekstremt komplekst projekt, og der er mange faktorer, som skal tages under overvejelse af b\u00e5de Alstom og Banedanmark i forbindelse med styringen af et projekt af denne type. Alstom og Banedanmark har en god dialog vedr\u00f8rende prioriteringen af de forskellige linjer, og vi er sammen fokuseret p\u00e5 at l\u00f8se de kommende opgaver\". Hos Banedanmark er S\u00f8ren Boysen enig i den betragtning. - Vi har efterlyst nogle leverancer fra Alstom. Nogle har vi f\u00e5et, andre har vi ikke f\u00e5et, siger han. - N\u00e5r man har en kontrakt som denne, og man skal samarbejde over s\u00e5 mange \u00e5r, kan det ikke undg\u00e5s, at man kommer til at diskutere lidt undervejs. Men jeg synes, det foreg\u00e5r professionelt og konstruktivt. -... Der er en professionel relation mellem os og Alstom, svarer S\u00f8ren Boysen. Det er alts\u00e5 ikke kun p\u00e5 Fyn, signalprogrammet skaber udfordringer. Ogs\u00e5 i N\u00e6stved har tr\u00e6ngsel p\u00e5 vejene og aflyste tog ogs\u00e5 sat en stopper for dr\u00f8mmen om at bo i provinsen for parret Charlotte og Jakob Witt. Efter at have boet i Fensmark lidt uden for N\u00e6stved i fire \u00e5r har parret solgt huset, sat pendlerbilen til salg og flytter nu tilbage til i K\u00f8benhavn. - Da vi flyttede herned, var man n\u00e6rmest klar til at stikke spaden i jorden til motorvejen mellem N\u00e6stved og R\u00f8nnede. Den er blevet trukket op igen. De havde ogs\u00e5 lovet hurtige togforbindelser, hvor det ville tage 34 minutter at komme fra N\u00e6stved til K\u00f8benhavns Hovedbaneg\u00e5rd. Den lader ogs\u00e5 vente p\u00e5 sig, fort\u00e6ller Jakob Witt. Men udsigten til en endnu l\u00e6ngere transporttid, n\u00e5r DSB om f\u00e5 m\u00e5neder begynder p\u00e5 et l\u00e6ngerevarende sporarbejde, fik parret til for alvor at kaste h\u00e5ndkl\u00e6det i ringen. - Lige nu bruger min kone 15 timer om ugen p\u00e5 transport. Nogle gange bliver det b\u00e5de 20 og 25 timer p\u00e5 grund af togforsinkelser, og s\u00e5 er vi oppe p\u00e5 en halvtidsstilling i ren transport, fort\u00e6ller Jakob Witt, der ikke ser bilen som en alternativ mulighed p\u00e5 grund af tr\u00e6ngsel p\u00e5 vejene. Alligevel er det ikke med parrets gode vilje, at de pakker kufferten og forlader Sydsj\u00e6lland. - Vi kommer til at savne det. Vi var glade for at bo i N\u00e6stved-omr\u00e5det ved skoven, naturen og lokalmilj\u00f8et, siger Jakob Witt. N\u00e5r Arriva til december overtager driften p\u00e5 Svendborgbanen, forventer de at v\u00e6re klar med nye togs\u00e6t, der kan k\u00f8re p\u00e5 det nye signalsystem. Men forsinkelsen g\u00f8r, at de nye vogne m\u00e5 blive i garagen p\u00e5 ubestemt tid. - Det betyder, at vi kommer til at k\u00f8re en l\u00e6ngere periode end forventet p\u00e5 det gamle signalsystem, og det kan give nogle forsinkelser. For eksempel p\u00e5 grund af de signalfejl, som det gamle system er belastet af, skriver Arriva i en mail til DR.", "annotations": [{"label": 2, "user": 1}], "meta": {}, "annotation_approver": null, "hash_id": 7029589371768535569, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/udsigt-til-aflyste-tog-de-naeste-aar-frustrerer-pendlere-jeg-toer-ikke-satse"], "section": "Fyn", "author": "Jonatan Grau M\u00f8ller Jakob H\u00f8strup Julie W\u00fcrtz", "date": ["2020-01-29 08:10"], "title": ["Udsigt til aflyste tog de n\u00e6ste \u00e5r frustrerer pendlere: 'Jeg t\u00f8r ikke satse p\u00e5 toget til eksamen'"], "title_summary": ["Problemer med leverand\u00f8r kan betyde forsinkelser de n\u00e6ste \u00e5r p\u00e5 Fyn og Sj\u00e6lland."], "image_caption": "Terese Berg er s\u00e5 tr\u00e6t af forsinkelserne p\u00e5 Svendborgbanen, at hun nu er ved at tage k\u00f8rekort. (Foto:\u00a0Jakob H\u00f8strup) Fredag d. 17. januar var problemer med signalerne atter skyld i aflysninger p\u00e5 Svendborgbanen. (Foto:\u00a0Foto: Terese Berg) Jakob Witt har sammen med familien valgt at flytte fra N\u00e6stved til K\u00f8benhavn. Forsinkelserne blev simpelthen for meget. (Foto:\u00a0PRIVATFOTO)"}
{"id": 112, "text": "Hverken Martin Folmer eller kammeraterne blev spurgt: 'Hvor gammel er du?', n\u00e5r de ville oddse eller s\u00e6tte krydser p\u00e5 en tipskupon som teenagere. - Vi havde 13- og 14-\u00e5rige med ned for at spille. Der var der ingen, der bad om id, s\u00e5 det var nemt at g\u00f8re det, siger Martin Folmer. I starten satsede de penge p\u00e5 h\u00e5ndboldkampe. Det kunne de godt, selvom man i Danmark skal v\u00e6re 18 \u00e5r for at kunne spille om penge. I dag er Martin Folmer 22 \u00e5r gammel og k\u00e6mper med spilafh\u00e6ngighed. Og han er langt fra den eneste, der startede tidligt. N\u00e6sten halvdelen af de mere end 400 spillere, der det seneste \u00e5r har ringet til r\u00e5dgivningslinjen 'StopSpillet', fort\u00e6ller, at de begyndte at spille, da de var b\u00f8rn. - Det er overraskende for os, at s\u00e5 mange af de spillere, vi har talt med, har haft en spildebut, da de var under 18 \u00e5r, siger Linda Lomborg, der er kontorchef hos Spillemyndigheden. Hun fort\u00e6ller, at forskning viser en sammenh\u00e6ng mellem tidlig spildebut og mistrivsel og afh\u00e6ngighed senere i livet. - S\u00e5 der er alle mulige grunde til, at spildebut er s\u00e5 sen som muligt, og at man ikke har muligheden for at spille, n\u00e5r man er under 18 \u00e5r, siger hun. I Danmark m\u00e5 unge under 18 \u00e5r ikke spille om penge, n\u00e5r det kr\u00e6ver viden at vinde. Det kan eksempelvis v\u00e6re poker eller sportsv\u00e6ddem\u00e5l. N\u00e5r det er Lotto eller skrabelodder, hvor man skal v\u00e6re heldig for at vinde, er aldersgr\u00e6nsen 16 \u00e5r. Men det er fristende at spille, selvom alderen ikke er til det. Det fort\u00e6ller kammeraterne Markus Lohmann, Andreas Fuglsig, Sune Aagaard, Lukas K\u00e6r og Frederik Hansen. De er alle 17 til 18 \u00e5r. - Man er sammen derhjemme en l\u00f8rdag og kan spille p\u00e5 kampene og f\u00e5 et f\u00e6lles adrenalinkick, siger Andreas Fuglsig. - Jeg begyndte at spille, da min storebror begyndte. Han vandt mange penge, og s\u00e5 ville jeg ogs\u00e5, siger Frederik Hansen. Det er heller ikke en hindring, at nogle bettinghjemmesider har aldersbegr\u00e6nsning og kr\u00e6ver NemID, for flere l\u00e5ner sig til et login hos \u00e6ldre kammerater, fort\u00e6ller de to gymnasiedrenge. De har ogs\u00e5 oplevet, at man kan spille i kiosker, uden at der bliver bedt om id. Men det er ulovligt at bruge andres login, understreger pressechefen i Unibet, Per Marxen. Han mener, det er sv\u00e6rt for spiludbyderne at gardere sig imod. Som p\u00e5 andre online bettinghjemmesider skal man p\u00e5 Unibet bruge sit NemID for at logge ind. - Vi g\u00f8r, hvad vi kan. Derfor mener vi ogs\u00e5, at det er de fysiske spillesteder, der skal g\u00e5 forrest, fort\u00e6ller han. Danske Spil fort\u00e6ller, at de fors\u00f8ger at forhindre ulovligt spil p\u00e5 nettet og i de mere end 3.000 butikker, hvor man kan spille om penge. Indtil nu har de fors\u00f8gt med alderskontrol p\u00e5 hjemmesider og kampagner for b\u00e5de unge, for\u00e6ldre og ansatte i butikkerne. I 2020 vil de indf\u00f8re et personligt spilkort, som skal vises, hvis man vil spille i en fysisk butik. Spilkortet er en ny slags id, som alle skal vise, hver gang man spiller om penge \u2013 uanset om man er 50 eller 18 \u00e5r gammel. - Vi kan ikke have den usikkerhed siddende p\u00e5 os. Vi har ansvaret som spiludbydere, og vi vil simpelthen ikke have, at unge under 18 \u00e5r spiller. Spil er for voksne. Ikke for b\u00f8rn, siger Stine Hove Marsling, CSR-direkt\u00f8r i Danske Spil. Danske Spil ser gerne, at andre spiludbydere f\u00f8lger trop. Derfor h\u00e5ber Stine Hove Marsling p\u00e5, at politikerne griber ind, s\u00e5 spilkortet bliver et lovkrav for alle spiludbydere - og ikke kun for Danske Spil. Spilomr\u00e5det h\u00f8rer under skatteminister Morten B\u00f8dskov (S), og tallene fra StopSpillet bekymrer ham. Han gl\u00e6der sig til at se p\u00e5 Danske Spils nye id-l\u00f8sning: - Det er en rigtig god ide med et spilkort. Det er ogs\u00e5 et af de forslag, vi her p\u00e5 Christiansborg skal dr\u00f8fte i l\u00f8bet af for\u00e5ret, siger han. Skatteministeren har dog s\u00e6rligt fokus p\u00e5 skrappere metoder over for de butikker, der lader unge under 18 \u00e5r spille. - I dag slipper man med en b\u00f8de p\u00e5 et par tusind kroner. Det mener jeg er for lidt. Vi har en klar lovgivning p\u00e5 omr\u00e5det, men det er \u00e5benbart sv\u00e6rt at forst\u00e5. Derfor vil jeg se p\u00e5, hvordan vi sk\u00e6rper straffen over for spiludbyderne, for de har et ansvar, siger Morten B\u00f8dskov. Han l\u00f8fter ogs\u00e5 pegefingeren mod for\u00e6ldre og omgangskreds til de b\u00f8rn og unge, der spiller ulovligt. For som p\u00e5r\u00f8rende har man ogs\u00e5 et ansvar, fort\u00e6ller Morten B\u00f8dskov, men: - Dem, der s\u00e6lger spil skal vide, at hammeren falder h\u00e5rdt, hvis ikke man sp\u00f8rger om legitimation. Uanset tvivl eller ej skal man vide, hvem man st\u00e5r overfor, siger ministeren. 22-\u00e5rige Martin Folmer \u00e6rgrer sig over, at det var muligt for ham og kammeraterne at spille om penge allerede som b\u00f8rn. - Hvis der havde v\u00e6ret mere kontrol, s\u00e5 tror jeg, det havde gjort en forskel, og s\u00e5 havde jeg ikke brugt s\u00e5 mange penge, fort\u00e6ller han.", "annotations": [{"label": 2, "user": 1}], "meta": {}, "annotation_approver": null, "hash_id": 5375596046629114227, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/ingen-bad-om-id-martin-begyndte-spille-om-penge-som-15-aarig-nu-er-han"], "section": "Fyn", "author": "Ida-Sofie Sellerup Trine S\u00f8gaard R\u00f8dk\u00e6r", "date": ["2020-02-06 08:45"], "title": ["'Ingen bad om id': Martin begyndte at spille om penge som 15-\u00e5rig. Nu er han spilafh\u00e6ngig"], "title_summary": ["Knap halvdelen af de spilafh\u00e6ngige, som ringer til hj\u00e6lpe-hotline, fort\u00e6ller, at de startede med at spille om penge som b\u00f8rn."], "image_caption": "Martin Folmer har spillet om penge i syv \u00e5r. Han h\u00e5ber, at der kommer mere kontrol, s\u00e5 f\u00e6rre b\u00f8rn pr\u00f8ver det. (Foto: Trine S\u00f8gaard R\u00f8dk\u00e6r \u00a9 dr) Markus Lohmann, Andreas Fuglsig, Sune Aagaard, Lukas K\u00e6r og Frederik Hansen g\u00e5r p\u00e5 Tietgen Gymnasium i Odense. (Foto:\u00a0Trine S\u00f8gaard R\u00f8dk\u00e6r \u00a9\u00a0dr)"}
{"id": 113, "text": "Klamphuggeri, amat\u00f8ragtigt og helt grotesk. S\u00e5dan lyder den skarpe kritik mod Milj\u00f8styrelsen og Kammeradvokaten i sagen om de to milj\u00f8skibe Sif og Frigg, der p\u00e5 femte \u00e5r ligger ubrugte og uombyggede hen i Svendborg Havn. Ombygningen af skibene, der skal hj\u00e6lpe Milj\u00f8styrelsen med at overv\u00e5ge havene for forurening, har v\u00e6ret igennem flere udbudsrunder, uden det har givet resultat. - Jeg er simpelthen s\u00e5 arrig, rasende og gal over s\u00e5dan en klamphugger af en kammeradvokat, siger det nordjyske folketingsmedlem Bjarne Laustsen (S). Kritikken kommer efter, at det nordjyske skibsv\u00e6rft Jobi V\u00e6rft mandag for anden gang oplevede, at Milj\u00f8styrelsen annullerede et udbud i 11. time, som de ellers havde vundet. Katamaranf\u00e6rgerne Sif og Frigg, som er k\u00f8bt i England, m\u00e5 ikke bruges i Danmark, f\u00f8r de er bygget om, s\u00e5 de kan leve op til de danske myndigheders krav om sikkerhed og arbejdsmilj\u00f8. Efter flere \u00e5rs venten s\u00e5 det i december 2019 ellers ud til, at de to milj\u00f8skibe endelig kunne blive ombygget og gjort klar til at komme p\u00e5 havet. Som eneste byder vandt Jobi V\u00e6rft i januar udbuddet, der gav dem retten til at ombygge skibene. Men mandag meddelte Milj\u00f8styrelsen, at udbuddet skal g\u00e5 om, fordi statens advokat, Kammeradvokaten, har lavet en fejl. Det bet\u00f8d, at Jobi V\u00e6rft i Strandby mistede en ordre til en v\u00e6rdi af 30 millioner kroner. - Landets dyreste og bedst uddannede advokat, som f\u00e5r t\u00e5rnh\u00f8je sal\u00e6rer, og s\u00e5 laver han en fejl, og der er kun de sm\u00e5 v\u00e6rfter og deres medarbejdere i Danmark til at betale prisen, siger Bjarne Laustsen (S). Bjarne Laustsen mener, at det b\u00f8r f\u00e5 konsekvenser for Kammeradvokaten, at udbuddet igen er aflyst. - De har brugt hundredtusindvis af kroner, og det er jo ikke bare v\u00e6rftet selv. De har underleverand\u00f8rer, som de har lavet aftaler med. Og s\u00e5 bliver de br\u00e6ndt af alle sammen, mener Bjarne Laustsen. Han mener samtidig, at Kammeradvokaten b\u00f8r afholde de investeringer, der har v\u00e6ret for v\u00e6rfterne i forbindelse med udbuddet, n\u00e5r udgifterne bliver gjort op. Kravene i udbudsmaterialet er af flere v\u00e6rfter blevet kritiseret for at v\u00e6re b\u00e5de uklare og ublu. Blandt andet fordi der skulle stilles store bankgarantier for at kunne vinde opgaven. Vicedirekt\u00f8r i Milj\u00f8styrelsen oplyser, at der bliver lyttet til kritikken. - Vi vil g\u00f8re alt, hvad der er menneskeligt muligt, for at sikre, at udbudsmaterialet kommer helt i orden - herunder vil vi have fokus p\u00e5 de garantier, der har v\u00e6ret problemer med, siger Lars M\u00f8ller Christensen. Kammeradvokaten oplyser, at udgifter i forbindelse med et genudbud vil blive afholdt af Kammeradvokaten, og at advokaten derfor laver n\u00e6ste udbud uden beregning. Hos brancheorganisationen Danske Maritime er de ogs\u00e5 ved at unders\u00f8ge de juridiske muligheder for v\u00e6rfterne - b\u00e5de dem, der har budt, og dem, der valgte ikke at byde p\u00e5 grund af misinformationen i udbuddet. - N\u00e5r vi har f\u00e5et kortlagt mulighederne, vil vi i samarbejde med vores medlemmer finde ud af, hvad det n\u00e6ste bliver, fort\u00e6ller administrerende direkt\u00f8r Jenny Braat og forts\u00e6tter: - Jeg kan nemt se for mig, at der vil blive stillet nogle erstatningskrav, og der vil blive stillet nogle krav omkring d\u00e6kning af omkostninger i forbindelse med denne her sag. Ogs\u00e5 Milj\u00f8styrelsen vil se p\u00e5, om der kommer \u00f8vrige udgifter, som de vil stille Kammeradvokaten ansvarlig for. For eksempel kan det koste endnu flere penge at have skibene liggende i Svendborg Havn, mens udbuddet g\u00e5r om, fort\u00e6ller vicedirekt\u00f8r i Milj\u00f8styrelsen Lars M\u00f8ller Christensen. - Vi er ved at opg\u00f8re, om der kommer en eller anden ekstraudgift, og hvis det er tilf\u00e6ldet, s\u00e5 vil vi g\u00f8re et krav g\u00e6ldende over for Kammeradvokaten. Indtil nu har det kostet 270.000 kroner i skibsafgifter og elektricitet at have milj\u00f8skibene liggende i Svendborg Havn siden 2015. Og nu m\u00e5 det snart have en ende, mener den fynskvalgte folketingspolitiker Erling Bonnesen (V), som vil presse p\u00e5 over for ministeren for, at der sker en udvikling i sagen. - Vi kan jo ikke blive ved med at have de to skibe liggende uvirksomme hen i havnen. Det ender jo med, at de ruster op, siger han. Direkt\u00f8r i Jobi V\u00e6rft er skuffet over beskeden om, at udbuddet igen skal g\u00e5 om. S\u00e6rligt fordi Kammeradvokatens grund var, at der var sket en juridisk fejl. - Det virker jo fuldst\u00e6ndig grotesk, fordi det er noget, man kunne have l\u00f8st, hvis man havde \u00f8nsket det. Man har haft rigeligt med tid til at kigge p\u00e5 de her ting, siger direkt\u00f8r Jesper Faurholt Jensen. Jobi V\u00e6rft havde gl\u00e6det sig til opgaven med at ombygge milj\u00f8skibene og havde brugt lang tid p\u00e5 forberedelserne. - Jeg f\u00f8ler et eller andet sted, at man rykker gulvt\u00e6ppet v\u00e6k under os. Jeg er skuffet og ophidset over den her m\u00e5de, vi bliver behandlet p\u00e5. Ogs\u00e5 Faaborg V\u00e6rft er overrasket over sagens forl\u00f8b. Faaborg V\u00e6rft er et af de v\u00e6rfter, der oprindeligt havde budt ind p\u00e5 opgaven i 2012, men de trak sig, da der var for store risici ved de ting, de skulle st\u00e5 til ansvar for, fort\u00e6ller direkt\u00f8r Jan Mortensen. - Det p\u00e5g\u00e6ldende ombygningsv\u00e6rft skulle tage ansvar for selve nybygningen, som var foretaget i England tilbage i 2011, og det er helt ut\u00e6nkeligt for et ombygningsv\u00e6rft at sige 'ja tak' til s\u00e5dan en ordre. Jan Mortensen er rystet over, at udbuddet nu igen skal g\u00e5 om. - Det er da helt katastrofalt, at man skal v\u00e6re vidne til det - b\u00e5de som skatteborger og som v\u00e6rft. Det er meget amat\u00f8ragtigt, siger han. DR har fors\u00f8gt at f\u00e5 en kommentar fra Kammeradvokaten, men det er ikke lykkedes. Milj\u00f8styrelsen oplyser, at genudbuddet iv\u00e6rks\u00e6ttes snarest muligt af hensyn til idrifts\u00e6ttelse af Milj\u00f8styrelsens milj\u00f8overv\u00e5gning.", "annotations": [{"label": 1, "user": 1}], "meta": {}, "annotation_approver": null, "hash_id": -7226905445000194291, "scrape_date": ["2020-03-21 13:18:07"], "url": ["https://www.dr.dk/nyheder/regionale/fyn/ombygning-af-skandaleramte-miljoeskibe-udskudt-igen-igen-jeg-er-simpelthen-saa"], "section": "Fyn", "author": "Anne Mette Dam Thrane Mads Mostrup Jensen Maria Larsen Jakob H\u00f8strup", "date": ["2020-02-12 11:05"], "title": ["Ombygning af skandaleramte milj\u00f8skibe udskudt igen igen: 'Jeg er simpelthen s\u00e5 arrig, rasende og gal'"], "title_summary": ["Endnu en gang udskydes ombygningen af to milj\u00f8skibe, som har ligget ubrugte i Svendborg Havn siden 2015."], "image_caption": "De to katamaranf\u00e6rger, Sif og Frigg, har ligget oplagt i Svendborg Havn siden 2015. (Foto:\u00a0Tonny Schnoor - DR Fyn) Milj\u00f8skibene har ligget i Svendborg Havn siden 2015 og er endnu ikke brugt i Danmark. (Foto:\u00a0Tonny Schnoor - DR Fyn)"}
{"id": 114, "text": "Minderne om hustruen Berits sidste tid er stadig fremtr\u00e6dende i 49-\u00e5rige Henrik Nyegaards hjem i Rynkeby p\u00e5 Fyn. Hun var 48 \u00e5r, da hun d\u00f8de af sin kr\u00e6ftsygdom i oktober sidste \u00e5r. Men fra billeder p\u00e5 v\u00e6ggen f\u00f8lger hun stadig med i hans og deres tre b\u00f8rns liv. I l\u00e6nestolen ved siden af Henriks sidder deres f\u00e6lles yndlingsdyr, pandaen, som en t\u00f8jbamse if\u00f8rt hendes morgenk\u00e5be og sutsko. N\u00e5r han sidder ved siden af om aftenen, lader han en finger glide ned i kanten af sutskoen og aer den. - Det lyder \u00e5ndssvagt, men det hj\u00e6lper mig. Det giver en n\u00e6rhed og ro, at jeg ved, at hun sad der, fort\u00e6ller han. Berit n\u00e5ede at tilbringe 11 dage i hjemmet med vished om, at livet snart var forbi. - Hun livede op ved at komme hjem i trygge, vante omgivelser, og det gjorde b\u00f8rnene ogs\u00e5. Jeg kan godt forst\u00e5, n\u00e5r man taler om, at man ogs\u00e5 bliver syg af at v\u00e6re p\u00e5 et sygehus. Det var helt klart en fordel for hende at v\u00e6re hjemme, siger Henrik Nyegaard. Familien t\u00e6ller ogs\u00e5 parrets to s\u00f8nner p\u00e5 14 og 19 \u00e5r, der bor hjemme, samt deres 22-\u00e5rige datter, der er flyttet hjemmefra. At tilbringe den sidste tid derhjemme blev muligt, efter en l\u00e6ge s\u00f8gte om et s\u00e5kaldt terminaltilskud til Berit. Tilskuddet gives til d\u00f8ende patienter, der vurderes kun at have kort tid - uger eller m\u00e5neder - tilbage at leve i. Det betyder, at de f\u00e5r d\u00e6kket al l\u00e6geordineret medicin af det offentlige. Medicin, som man f\u00e5r gratis, hvis man er indlagt p\u00e5 et sygehus. Men det er ikke alle d\u00f8ende kr\u00e6ftpatienter, der f\u00e5r den mulighed. Et nyt studie lavet i samarbejde mellem forskere fra sygehuse og universiteter i Aarhus og Aalborg viser, at der er stor forskel p\u00e5, hvor stor en andel af d\u00f8ende kr\u00e6ftpatienter, der modtager terminaltilskud, i forhold til hvilken landsdel de bor i. omfatter godt 135.000 kr\u00e6ftpatienter, der d\u00f8de i perioden 2007-2015. Resultaterne viste, at der overordnet var flere patienter vest for Storeb\u00e6lt, der fik tilskuddet end \u00f8st for Storeb\u00e6lt. For eksempel var der relativt set 33 procent flere d\u00f8ende kr\u00e6ftpatienter, der fik tilskuddet i Region Midtjylland end i Region Hovedstaden. Men der er ogs\u00e5 lokale forskelle mellem kommunerne i alle landsdele. S\u00f8ren Paaske Johnsen, der er professor og overl\u00e6ge p\u00e5 Det Sundhedsvidenskabelige Fakultet ved Aalborg Universitet, er en af forskerne bag studiet. Han forklarer, at terminaltilskuddet er en konkret m\u00e5de at m\u00e5le, om sundhedsv\u00e6senet giver den d\u00f8ende patient mulighed for at g\u00e5 fra en livsforl\u00e6ngende til en lindrende indsats, der i fagsprog kaldes palliation. - Terminaltilskuddet er en indikator for, om patient og sundhedsv\u00e6sen er n\u00e5et frem til en f\u00e6lles erkendelse af, at patienten er i en terminal fase, hvor det ikke l\u00e6ngere handler om helbredelse, men om at f\u00e5 den bedst mulige sidste tid, sige han og forts\u00e6tter: - Det er vanskeligt at f\u00e5 et veltilrettelagt sidste livsforl\u00f8b, hvis den beslutning ikke er truffet. Tilskuddet kan alts\u00e5 v\u00e6re starten p\u00e5 den samlede palliative indsats. Helen Bernt Andersen, formand for Kr\u00e6ftens Bek\u00e6mpelse, mener ikke, det er godt nok, at der kan v\u00e6re forskelle i den st\u00f8rrelsesorden. - Det b\u00f8r v\u00e6re ret ens. Det kan vi ikke v\u00e6re bekendt i et land som Danmark. Der er vi n\u00f8dt til at sikre, at den sociale ulighed i sundhed ikke skinner s\u00e5 tydeligt igennem, mener hun. Ogs\u00e5 selvom de bagvedliggende intentioner kan v\u00e6re gode nok, fordi man fortsat vil fors\u00f8ge at behandle patienten for sygdommen. - En gang imellem skal man m\u00e5ske lige stoppe op. Hvis det ikke kommer til at v\u00e6re godt for den p\u00e5g\u00e6ldende patient, at man bliver ved at behandle, skal man s\u00e6tte noget andet i stedet. Da er den palliative st\u00f8tte og omsorg rigtig god for mange patienter, siger Helen Bernt Andersen. For Henrik og Berit Nyegaard i Rynkeby gik terminaltilskuddet h\u00e5nd i h\u00e5nd med, at en r\u00e6kke ting blev lettere i den sidste tid, s\u00e5 Berits \u00f8nske om at tilbringe den sidste tid hjemme kunne realiseres. - S\u00e5 kunne vi bruge vores energi p\u00e5 et f\u00e5 det bedste ud af det. Nyde hver dag. Der var fred og ro, og vi kunne fokusere p\u00e5 at g\u00f8re den sidste tid s\u00e5 god som mulig, siger Henrik Nyegaard, der arbejder som salgsassistent. Tidligere, n\u00e5r hun var p\u00e5 sygehuset, var det et praktisk puslespil, og Henrik Nyegaard f\u00f8lte, at han ikke ogs\u00e5 kunne s\u00f8rge for deres b\u00f8rn. Det var stressende, og han havde d\u00e5rlig samvittighed, b\u00e5de n\u00e5r han var hos sin kone, og n\u00e5r han var hjemme hos b\u00f8rnene. - S\u00e5 det gav ro, at hun l\u00e5 lige her hos os. Vi havde ikke kunnet holde til at k\u00f8re frem og tilbage, hvis vi skulle have gjort det den sidste tid. Hun havde sv\u00e6rt ved at rejse sig fra en seng og sidde i en bil. Alternativt havde hun formentlig v\u00e6ret indlagt p\u00e5 sygehuset. - Og det var ikke et rart sted at sl\u00e6be sine b\u00f8rn med hen. De ville ikke have kunnet holde til at skulle derud hver dag, siger han. Stephanie Lose (V), formand for Danske Regioner og regionsr\u00e5dsformand i Region Syddanmark, forklarer, at hun grundl\u00e6ggende er optaget af, at alle d\u00f8ende patienter f\u00e5r den n\u00f8dvendige hj\u00e6lp og st\u00f8tte i den sidste tid. - Men jeg synes, man skal v\u00e6re p\u00e5passelig med at g\u00f8re terminaltilskuddet til et sandhedsvidne i forhold til, hvor man er i m\u00e5l og ikke er i m\u00e5l med den her indsats. S\u00e5 derfor skal det blive ved med at v\u00e6re et fokusomr\u00e5de for os, siger hun. Hendes kollega i Danske Regioner, Karin Friis Bach (R), der er formand for Sundhedsudvalget, vil dog tage unders\u00f8gelsens resultater op i sit udvalg. I lang tid vidste familien Nyegaard, at Berit var uhelbredeligt syg, men l\u00e6gerne fors\u00f8gte at forl\u00e6nge hendes liv med behandling. I august 2019 havde kr\u00e6ften spredt sig yderligere, og parret t\u00e6nkte i det stille p\u00e5, hvor det bar hen. Til sidst fik de beskeden om, at der ikke var mere at g\u00f8re. Hun var s\u00e5 sv\u00e6kket, at selve behandlingen kunne sl\u00e5 hende ihjel. Terminaltilskuddet blev s\u00f8gt med henblik p\u00e5, at hun kunne tilbringe den sidste tid hjemme. Henrik Nyegaard m\u00e6rkede, hvordan det \u00e5bnede d\u00f8re for familien. Dels havde de fri adgang til den n\u00f8dvendige medicin mod smerter og bivirkninger, som l\u00f8b op i flere tusinde kroner. Dels gav l\u00e6gens terminalerkl\u00e6ring bedre mulighed for at s\u00f8ge hj\u00e6lp og st\u00f8tte hos kommunen. For eksempel kom der en medarbejder fra kommunen og satte gummim\u00e5tter over alle d\u00f8rtrin, s\u00e5 Berit Nyegaard kunne komme rundt i sin k\u00f8restol. Familien havde ogs\u00e5 mulighed for at f\u00e5 fuld hjemmehj\u00e6lp. Ledende overl\u00e6ge p\u00e5 kr\u00e6ftafdelingen p\u00e5 Odense Universitetshospital (OUH) Peter S\u00f8rensen er helt bekendt med, at kr\u00e6ftpatienter helst vil v\u00e6re hjemme i den sidste tid. Erfaringen er, at det g\u00e6lder for 70 procent af patienterne. Alligevel d\u00f8r mere end to tredjedele af patienterne p\u00e5 sygehuset, forklarer han. - Vi ved, at jo l\u00e6ngere tid vi behandler, jo st\u00f8rre er risikoen for at d\u00f8 p\u00e5 et sygehus. Man risikerer simpelthen, at man d\u00f8r af sv\u00e6kkelse og komplikationer til behandlingen. Vi skal have fundet det rigtige niveau, hvor vi g\u00e5r v\u00e6k fra den aktive behandling og bliver mere m\u00e5lrettet p\u00e5 det terminale forl\u00f8b. Det niveau er vi ikke helt i m\u00e5l med endnu, siger han. Men det er sv\u00e6rt. Ogs\u00e5 for patienterne, der ofte selv vil blive ved at forf\u00f8lge h\u00e5bet, selvom det g\u00e5r imod deres eget \u00f8nske. Peter S\u00f8rensen peger samtidig p\u00e5, at flest f\u00e5r terminaltilskud i de regioner, der har flest hospicepladser og den mest veludviklede palliative indsats. Og s\u00e5 viser den generelle ulighed i kr\u00e6ftbehandling p\u00e5 baggrund af for eksempel indkomst, uddannelse og enlighed sig ogs\u00e5. - Hvis vi bruger det her terminaltilskud som en mark\u00f8r for, hvor mange der g\u00e5r over i et planlagt terminalt forl\u00f8b, s\u00e5 er der markant f\u00e6rre i den ringeste gruppe her, der f\u00e5r det tilbud. S\u00e5 det er for mig bare endnu et tegn p\u00e5 den ulighed, der er i kr\u00e6ftbehandling generelt, siger han. Hvor palliativ behandling typisk har v\u00e6ret noget, der fulgte efter al afsluttet behandling, arbejder man p\u00e5 OUH og andre steder med at integrere de to elementer tidligere i sygdomsforl\u00f8bet. Det kalder de for rettidig palliation. - Der begynder vi at t\u00e6nke mere i, at man skal langt tidligere p\u00e5 banen med et palliativt tilbud, endda f\u00f8r man bliver terminalerkl\u00e6ret, s\u00e5 det bliver en proces og ikke et forl\u00f8b, der f\u00f8lger efter hinanden, siger han. For familien Nyegaard blev den f\u00f8lelsesm\u00e6ssige rutsjetur, der fulgte med beskeden om, at det snart var slut, b\u00e5de barmhjertig og ulykkelig kort. Natten til den 11. oktober kunne Berit ikke f\u00e5 vejret, og hverken hendes mand eller den tilkaldte hjemmesygeplejerske turde andet end at ringe 112. Ved syvtiden om morgenen ankom de til Odense Universitetshospital. Knap syv timer senere sov Berit ind. - Det g\u00f8r mest ondt p\u00e5 mig, at jeg m\u00e5tte bryde mit l\u00f8fte om, at hun kunne sove ind herhjemme. Men det h\u00e5ber jeg, at hun accepterede, for jeg vidste ikke, hvad jeg skulle g\u00f8re, og s\u00e5 var det bedre, at hun fik den n\u00f8dvendige hj\u00e6lp til sidst, siger Henrik Nyegaard.", "annotations": [{"label": 1, "user": 1}], "meta": {}, "annotation_approver": null, "hash_id": -7186532988295734115, "scrape_date": ["2020-03-21 13:18:08"], "url": ["https://www.dr.dk/nyheder/regionale/fyn/doeende-faar-ikke-samme-hjaelp-men-henrik-og-hans-kraeftsyge-kone-betoed-de"], "section": "Fyn", "author": "Tore B\u00f8nke Jeppesen Anne Mette Dam Thrane Trine S\u00f8gaard R\u00f8dk\u00e6r Thea Bj\u00f8rn (video)", "date": ["2020-03-02 05:10"], "title": ["D\u00f8ende f\u00e5r ikke samme hj\u00e6lp - men for Henrik og hans kr\u00e6ftsyge kone bet\u00f8d de sidste 11 dage hjemme alt"], "title_summary": ["Der er stor forskel p\u00e5 terminale patienters muligheder i \u00d8st- og Vestdanmark, fastsl\u00e5r nyt studie."]}
{"id": 115, "text": "Den tidligere DR-v\u00e6rt i filmprogrammet 'Bogart', Ole Michelsen, er d\u00f8d. Det bekr\u00e6fter Susanne Grue J\u00f8rgensen, der var Ole Michelsens ven, til DR. Ole Michelsen var det t\u00e6tteste, man kommer p\u00e5 en egentlig 'Mister Film' p\u00e5 dansk tv, lyder det fra kolleger. Helt tilbage fra 1985 og frem til 2002 anmeldte han biografaktuelle film og uddelte mellem en og fem hatte til filmene, alt efter hvor gode de var. Desuden var han manden bag s\u00e6tningen \"Film skal ses i biografen\", som man ofte kunne h\u00f8re i slutningen af programmet. Jonathan Herrik, der er redakt\u00f8r i DR, l\u00e6rte Ole Michelsen at kende p\u00e5 et kursus om film og humor for 20 \u00e5r siden. Og netop humoren var noget af det, der kendetegnede Ole Michelsen. - Ole var s\u00f8d og sjov, og s\u00e5 var han en \u00e6gte gentleman \u2013 altid velkl\u00e6dt, altid deltagende i samtalen og altid klar med en morsom og begavet replik, siger Jonathan Herrik. Ole Michelsen er f\u00f8dt 4. april 1940 og droppede sin universitetsuddannelse for at tage til Frankrig for at forf\u00f8lge sin dr\u00f8m om at blive filminstrukt\u00f8r. Der blev han instrukt\u00f8rassistent for den franske instrukt\u00f8r Jean-Pierre Melville p\u00e5 filmen 'Storgangsterens sidste kup' fra 1966. Men i stedet for at instruere film begyndte han at arbejde som freelancejournalist for flere medier. Da Ole Michelsen senere vendte tilbage til Danmark, blev han ansat i DR, hvor han blandt andet lavede programmet 'Kardinalernes middag'. Men det var s\u00e6rligt filmprogrammet 'Bogart', han blev kendt for. - Han gjorde noget helt specielt. Han kunne fort\u00e6lle om film, s\u00e5 det blev storladent uden at g\u00f8re det for h\u00f8jtideligt. Han gjorde det til noget helt s\u00e6rligt, og han tog kulturen seri\u00f8st, siger Jonathan Herrik. Ole Michelsen har l\u00e6nge v\u00e6ret \u00e5ben om, at han var \u00e6dru alkoholiker, hvilket han beskrev i bogen 'Den dansende d\u00e6mon' fra 1999, som han ogs\u00e5 holdt foredrag om. I et interview med fortalte han i 2016, at alkoholen begyndte at tage styringen over ham, da han var i 40'erne. Han fort\u00e6ller ogs\u00e5, at det var i forholdet til datteren, alkoholen for\u00e5rsagede st\u00f8rst ulykke, men ogs\u00e5 at han var ved at miste sit job som filmanmelder p\u00e5 'Bogart'. - Min kulturredakt\u00f8r var engang ude at samle mig op i en brandert, og s\u00e5 vidste alle det. Til sidst blev jeg taget ind til en samtale: \"Jeg ved, at du har et alkoholproblem, Ole. Det m\u00e5 du alts\u00e5 g\u00f8re noget ved\". Meget mere sagde min chef ikke, men det gjorde indtryk. S\u00e5dan en replik bryder man sig jo ikke om at h\u00f8re, fortalte han til . Per Juul Carlsen, der nu anmelder film for DR, lavede indslag til 'Bogart' i et halvt \u00e5r. Han mener ogs\u00e5, at Ole Michelsen kunne noget helt s\u00e6rligt. - Han havde en utrolig naturlighed p\u00e5 sk\u00e6rmen, som man ikke ser i dag p\u00e5 tv, fordi alle v\u00e6rter n\u00e6rmest bliver tr\u00e6net til v\u00e6re p\u00e5 tv af de samme tr\u00e6nere. Han var naturlig i den m\u00e5de, han talte p\u00e5 og bev\u00e6gede sig p\u00e5. Den m\u00e5de han smilede p\u00e5 og hans mimik. - Det er altid ham, folk fort\u00e6ller, er den rigtig gode filmanmelder, og selvom det kan v\u00e6re frustrerende at f\u00e5 det at vide, n\u00e5r man selv er filmanmelder, s\u00e5 havde Ole evnen til at v\u00e6re naturlig og afslappet som tv-v\u00e6rt. Det er noget, jeg ikke ville kunne l\u00e6re, siger Per Juul Carlsen. Da Per Juul Carlsen begyndte at lave sine egne filmindslag til DR, holdt Ole Michelsen stadig et v\u00e5gent \u00f8je med filmstoffet. Og n\u00e5r Per Juul Carlsen fortalte om fransk film og klokkede i udtalen, s\u00e5 var han sikker p\u00e5, at der kom et opkald fra den gamle 'Bogart'-v\u00e6rt. - Men n\u00e5r han ringede, var hans hum\u00f8r altid h\u00f8jt. Selvom nogle m\u00e5ske s\u00e5 ham som lidt for intellektuel og frankofil, s\u00e5 elskede han film, og han var helt nede p\u00e5 jorden, siger Per Juul Carlsen. Inden sin d\u00f8d fortalte Ole Michelsen til DR, hvad han gerne vil huskes for.", "annotations": [{"label": 2, "user": 1}], "meta": {}, "annotation_approver": null, "hash_id": -4331013361798626297, "scrape_date": ["2020-03-21 13:18:08"], "url": ["https://www.dr.dk/nyheder/kultur/film/den-legendariske-filmanmelder-ole-michelsen-er-doed"], "section": "Film og serier", "author": "Silas Bay Nielsen", "date": ["2020-03-06 15:34", "2020-03-06 18:21"], "title": ["Den legendariske filmanmelder Ole Michelsen er d\u00f8d"], "title_summary": ["Ole Michelsen, der anmeldte film i tv-programmet 'Bogart', er d\u00f8d. Han blev 79 \u00e5r."], "image_caption": "Ole Michelsen delte hatte ud til de biografaktuelle film fra 1985 til 2002. (Foto:\u00a0Bjarne Bergius Hermansen) Ole Michelsen blev 79 \u00e5r. (Foto:\u00a0NILS MEILVANG \u00a9\u00a0Scanpix) Ole Michelsen var v\u00e6rt for 'Bogart' i 17 \u00e5r. Her delte den velkl\u00e6dte v\u00e6rt hatte ud til biografaktuelle film. (Foto:\u00a0J\u00f8rgen jessen \u00a9\u00a0Scanpix) Ole Michelsen d\u00e6kkede filmstof p\u00e5 DR, hvor han blandt andet bes\u00f8gte filmfestivalen i Cannes. (\u00a9\u00a0dr)"}
{"id": 116, "text": "Der kommer til at g\u00e5 mindst to \u00e5r, f\u00f8r pendlerne p\u00e5 Svendborgbanen f\u00e5r gl\u00e6de af nye signaler, s\u00e5 togene kan k\u00f8re mere pr\u00e6cist fremover. Det er den nedsl\u00e5ende melding fra transportminister Benny Engelbrecht (S) i et brev til fem fynske borgmestre. I begyndelsen af februar bad de ministeren komme med et klart svar p\u00e5, hvorn\u00e5r de nye signaler ville v\u00e6re p\u00e5 plads, fordi problemerne p\u00e5 togstr\u00e6kningen mellem Svendborg og Odense har vokset sig for stort. Problemer med signalerne giver b\u00e5de forsinkelser og aflysninger p\u00e5 Svendborgbanen. I perioden fra januar 2018 til januar 2020 skyldtres 37 procent af aflysningerne signalfejl. Derfor valgte Banedanmark, der ejer str\u00e6kningen, at Svendborgbanen som en af de f\u00f8rste str\u00e6kninger skulle have nye signaler. Gennem l\u00e6ngere tid har det v\u00e6ret planen, at Svendborgbanen skulle have nye signaler inden udgangen af 2021. Men nu lyder beskeden, at man tidligst er klar i 2022 eller derefter, som ministeren formulerer det. Det har f\u00e5et blodet til at koge hos flere af de ber\u00f8rte borgmestre blandt andre borgmester i Faaborg-Midtfyn Kommune Hans Stavnsager (S), som er skuffet over ministerens svar. - Det er lidt en sludder for en sladder at sige, at der er prioriteret, som der er, og det er der ikke rigtig noget at g\u00f8re ved. Jeg synes ikke, der er s\u00e5 meget im\u00f8dekommelse i forhold til at pr\u00f8ve at l\u00f8se problemerne i den mellemliggende periode, siger han. Borgmester i Svendborg Kommune Bo Hansen (S) stiller sig sp\u00f8rgende over for udmeldingen. - Jeg var egentlig meget godt tilfreds, hvis nu der havde st\u00e5et, at man m\u00e5tte udskyde det til 2022, men netop den del af s\u00e6tningen 'eller derefter' g\u00f8r jo i virkeligheden, at vi ikke f\u00e5r noget svar p\u00e5 det sp\u00f8rgsm\u00e5l, vi stiller. Frustrationerne er ogs\u00e5 til at f\u00e5 \u00f8je p\u00e5 ude p\u00e5 perronen i Odense. 18-\u00e5rige Nicholas Simer Dam bruger Svendborgbanen dagligt, n\u00e5r han pendler til HF i Odense, og for ham har de mange forsinkelser store konsekvenser. - Jeg f\u00e5r rigtig meget frav\u00e6r - s\u00e6rligt om morgenen, fordi toget ikke kommer til tiden. Jeg bliver n\u00f8dt til at st\u00e5 en time tidligere op for at tage toget en time tidligere, s\u00e5 jeg ikke f\u00e5r frav\u00e6r, siger han. Men der er ogs\u00e5 de pendlere, der ikke synes, det er det store problem. Siam Christensen, som arbejder milj\u00f8sagsbehandler i Odense Kommune, er en af dem. - N\u00e5r toget er forsinket, s\u00e5 sidder jeg bare og arbejder, og n\u00e5r det er aflyst, s\u00e5 tager jeg m\u00e5ske hjem og arbejder og aflyser mine m\u00f8der, men det kan v\u00e6re lidt irriterende nogle gange, siger hun. Det sidste ord er endnu ikke sagt i den sag. Det forsikrer flere af de fynske politikere. - De fynske borgmestre har m\u00f8de med de fynske folketingspolitikere inden for en m\u00e5neds tid, og punktet er allerede sat p\u00e5 dagsordenen, og s\u00e5 m\u00e5 vi pr\u00f8ve at f\u00e5 MF'erne til at presse p\u00e5, siger Hans Stavnsager, borgmester i Faaborg-Midtfyn Kommune. Transportministeren skriver i sit svar til borgmestrene, at lige nu prioriteres arbejdet p\u00e5 to af str\u00e6kningerne ved N\u00e6stved. Herefter vil Svendborgbanen tidligst komme p\u00e5 tale.", "annotations": [{"label": 2, "user": 1}], "meta": {}, "annotation_approver": null, "hash_id": -3631455312849844708, "scrape_date": ["2020-03-21 13:18:08"], "url": ["https://www.dr.dk/nyheder/regionale/fyn/ministerudmelding-frustrerer-borgmestre-signalfejl-loeses-i-2022-eller"], "section": "Fyn", "author": "Anne Mette Dam Thrane Jakob H\u00f8strup Christina Vibe Jensen Tobias Sonne Olsen", "date": ["2020-03-06 16:09"], "title": ["Ministerudmelding frustrerer borgmestre: Signalfejl l\u00f8ses i 2022 eller derefter"], "title_summary": ["Fynske borgmestre er skuffede i sag om signalfejl p\u00e5 Svendborgbanen."], "image_caption": "Passagerer p\u00e5 Svendborgbanen m\u00e5 fortsat finde sig i aflysninger og forsinkelser, da der tidligst vil v\u00e6re en l\u00f8sning p\u00e5 vej p\u00e5 signalfejl i 2022."}
{"id": 117, "text": "Kulturjournalist, forfatter og tv-v\u00e6rt Ole Michelsen er d\u00f8d i en alder af 79 \u00e5r. DR har bedt Ole Michelsen fort\u00e6lle om sit liv og tankerne om d\u00f8den i videoen herover, der efter aftale f\u00f8rst offentligg\u00f8res nu, hvor han er v\u00e6k. - Nu n\u00e5r jeg er d\u00f8d, mine damer og herrer, kan jeg sige, at jeg efterlader mig et dejligt langt og varmt liv, som jeg har haft utroligt meget gl\u00e6de af. M\u00e5ske I kan komme til at se mig igen og t\u00e6nke p\u00e5, hvem han var, lyder det blandt andet fra Ole Michelsen i hans hilsen. Ole Michelsen er kendt fra DR's filmmagasin 'Bogart', hvor han fra 1985 til 2002 anmeldte aktuelle film, og lige netop filmanmeldelserne er det, som Ole Michelsen gerne vil huskes for. Adspurgt hvad han h\u00e5ber p\u00e5 for fremtidige generationer, svarer han, 'at vi holder op med at sl\u00e5s'. - Jeg h\u00e5ber, at det stilner meget af, og at vi m\u00e5ske bliver mere fredsommelige, end vi har v\u00e6ret tidligere.", "annotations": [{"label": 2, "user": 1}], "meta": {}, "annotation_approver": null, "hash_id": 3229923046090164058, "scrape_date": ["2020-03-21 13:18:08"], "url": ["https://www.dr.dk/nyheder/kultur/ole-michelsens-sidste-ord-jeg-efterlader-mig-et-dejligt-langt-og-varmt-liv"], "section": "Kultur", "author": "Anders Holm Nielsen og Jesper Skaaning (video) og Simon Munkholm Philipsen (video)", "date": ["2020-03-06 19:58"], "title": ["Ole Michelsens sidste ord: Jeg efterlader mig et dejligt langt og varmt liv"], "title_summary": ["F\u00f8r sin d\u00f8d fortalte Ole Michelsen til DR, hvad han vil huskes for."], "image_caption": "Ole Michelsen ser her tilbage p\u00e5 sit liv og sin karriere."}
{"id": 118, "text": "Det var ikke lige mord og d\u00f8de mennesker, der stod p\u00e5 \u00f8nskelisten, da de tre kvinder s\u00f8gte ind p\u00e5 radiografuddannelsen i Odense. For normalt arbejder radiografer med r\u00f8ntgen af levende patienter p\u00e5 sygehuse og klinikker. Alligevel var det k\u00e6lderen p\u00e5 retsmedicinsk, som blev rammen for deres afsluttende opgave, som har gjort Danmark til et f\u00f8rende land inden for scanning af mist\u00e6nkelige d\u00f8dsfald. - Det er helt fantastisk. Vi er stolte, sp\u00e6ndte og overraskede over, at det ser ud til at blive brugt globalt, siger Julie Nielsen. Sammen med sine to medstuderende Dina Bech og Pernille Nielsen har hun fundet ud af, hvordan retsmedicinere kan tage meget bedre billeder med en CT-scanner, end de hidtil har gjort. Det betyder, at man i mange tilf\u00e6lde helt kan undg\u00e5 at sk\u00e6re i de afd\u00f8de, og at flere f\u00e5r en mere pr\u00e6cis d\u00f8ds\u00e5rsag. Og den viden g\u00f8r pigerne til verdensf\u00f8rende, mener retsmediciner og professor Peter Mygind Leth: - Det er absolut banebrydende. De er pionerer. De udforsker et nyt omr\u00e5de, og det er v\u00e6rdifuldt, siger han og forklarer, hvorfor skoleprojektet i sidste ende kan betyde, om en morder g\u00e5r fri: - At opklare et mord er et teamwork. De udg\u00f8r en del af det, og en k\u00e6de er ikke st\u00e6rkere end det svageste led. Nu sikrer vi, at det led ikke l\u00e6ngere er et svagt led. De studerendes forbedringer skaber flere nuancer i billedet, s\u00e5 det bliver lettere at se eksempelvis indre bl\u00f8dninger, sammenklappede lunger og knoglebrud. Peter Mygind Leth sammenligner det med, at de har kigget p\u00e5 fugle med en kikkert, der ikke var indstillet ordentligt. Nu er den justeret, s\u00e5 nu kan de se, hvilken fugl de sigter p\u00e5. For enden af de lange, kolde k\u00e6ldergange ligger obduktionsrummet. Knive, hammer og et utal af sakse er lagt sirligt parat. Det er, som vi kender det fra krimiserier og true crime. Men fremtiden befinder sig et andet sted, mener Peter Mygind Leth, som viser vejen ned til et depotrum. Blandt gamle malerier og kasser st\u00e5r CT-scanneren. Det er et arvestykke fra Fredericia Sygehus, som ikke ville flytte den med, da deres r\u00f8ntgenafdeling lukkede. Den er ikke den nyeste model og sender mere str\u00e5ling end dem, som radiograferne bruger til patienter, men til afd\u00f8de personer er den ganske fin, fort\u00e6ller retsmedicineren. De tre studiekammerater har ikke opfundet noget, men de har fundet nogle konkrete, lavpraktiske ting, som retsmedicinerne og teknikkerne kan \u00e6ndre inden og efter scanning. Og p\u00e5 den m\u00e5de f\u00e5 meget bedre billeder uden at det tager ekstra tid. Metal \u00f8del\u00e6gger billederne, fordi det 'snakker' sammen, p\u00e5pegede de studerende. Det betyder, at scanningsbillederne f\u00e5r st\u00f8jende lyskegler mellem metalstykkerne. Metalsplinter fra skud kan ikke fjernes ved f\u00f8rste scanning, men det skal halsk\u00e6der, h\u00e5rn\u00e5le og ringe, n\u00e5r det er muligt. Og n\u00e5r den afd\u00f8de skal l\u00f8ftes op i scanneren, s\u00e5 er et oppusteligt spineboard bedre end det traditionelle, h\u00e5rde orange, fordi det st\u00f8tter liget bedre. De nyuddannede radiografer skal nu lave en videnskabelig poster, som kan h\u00e6nge ved scannere over hele verden. Indtil nu har de vejledt de erfarne, professionelle teknikere i Odense med at scanne: - De har hjulpet os med at g\u00f8re det p\u00e5 en bedre m\u00e5de, siger Jan Leth, der er retsmedicinsk tekniker. Han h\u00e5ber, at de kommer til at scanne endnu mere efter de nye guidelines, for han vurderer, at scanningen kan redde vigtige beviser. - Vi f\u00e5r et f\u00f8rstegangsbillede, der er mere n\u00f8jagtigt, fordi vi ikke har sk\u00e5ret i personen, forklarer han. Ogs\u00e5 professor og retsmediciner Peter Mygind Leth er glad for, at der bliver rykket ved den traditionelle tankegang. - Jeg troede i starten, at obduktionen var guldstandard. Men jeg fandt ud af, at der bestemt er omr\u00e5der, hvor scanningerne er bedre. For eksempel sammenklappede lunger, fremmedlegemer og knoglebrud. Peter Mygind Leth fort\u00e6ller, at CT-scanneren er blevet brugt til flere st\u00f8rre sager og ulykker. Blandt andet Storeb\u00e6lts-ulykken. Bachelorprojektet blev afleveret i sommer, og kvinderne havde jobs fra start. Men ingen p\u00e5 retsmedicinsk, for lige nu findes der ingen jobs til radiografer p\u00e5 afdelingen i Odense. Og det var da ogs\u00e5 helt unikt, at de unge fynboer blev inviteret indenfor: - Vi er s\u00e5 taknemmelige for oplevelsen og samarbejdet. Det er sj\u00e6ldent, at nogen f\u00e5r chancen for blive en del af et s\u00e5 lukket omr\u00e5de, fort\u00e6ller Julie Nielsen. Derfor er hun heller ikke f\u00e6rdig med at dr\u00f8mme om at v\u00e6re en del af teamet bag opklaring af drab: - Det kunne v\u00e6re rigtig sp\u00e6ndende, hvis det var muligt, siger hun. De tre fynske radiografer skal snart st\u00e5 p\u00e5 scenen til European Congress of Radiology, hvor eksperter fra mere end 100 lande kommer. Og til maj tager Peter Mygind Leth resultaterne med til New Mexico, hvor retsmedicinere fra hele verden skal m\u00f8des. Det kan blive et stort gennembrud, fordi USA f\u00f8rst lige er begyndt at bruge CT-scanner p\u00e5 de retsmedicinske afdelinger: - N\u00e5r f\u00f8rst amerikanerne begynder p\u00e5 noget, s\u00e5 sker der noget, vurderer han.", "annotations": [{"label": 1, "user": 1}], "meta": {}, "annotation_approver": null, "hash_id": 6846645879880845469, "scrape_date": ["2020-03-21 13:18:08"], "url": ["https://www.dr.dk/nyheder/regionale/fyn/pernille-dina-og-julies-bachelorprojekt-hjaelper-retsmedicinerne-med-opklare"], "section": "Fyn", "author": "Jonatan Grau M\u00f8ller Sine Skott Mathias Jacobsen (grafik)", "date": ["2020-03-04 18:05"], "title": ["Pernille, Dina og Julies bachelorprojekt hj\u00e6lper retsmedicinerne med at opklare mord"], "title_summary": ["De studerende har gjort det lettere at opdage indre bl\u00f8dninger og knoglebrud uden obduktion."], "image_caption": "Dina Bech, Pernille Nielsen og Julie Nielsen var glade, da de dimitterede i sommer. (Foto:\u00a0(privat)) Hjertet ses i midten, ribben til venstre og maves\u00e6k og lever til h\u00f8jre. L\u00e6g m\u00e6rke til sorte omr\u00e5der, der viser sig ikke bare at v\u00e6re sorte huller.  (Foto:\u00a0(privat) \u00a9\u00a0fra bachelorprojekt / Foto:\u00a0(privat) \u00a9\u00a0fra bachelorprojekt)"}
{"id": 119, "text": "I fremtiden vil vandstanden i og omkring Danmark stige, viser rapporter fra blandt andet og . S\u00e5 noget m\u00e5 der g\u00f8res. L\u00f8sninger som dr\u00e6n, diger eller d\u00e6mninger kan b\u00e5de v\u00e6re dyre og tager rigtig lang tid at etablere. Rundt omkring i landet er der derfor flere - b\u00e5de kommuner og private - der har taget sagen i egen h\u00e5nd. D\u00e9t kan v\u00e6re en rigtig god ide, mener Birgitte Hoffmann, der er lektor i b\u00e6redygtig omstilling p\u00e5 Aalborg Universitet. Det betyder nemlig ofte, at man kan bruge vandet som en ressource og til at skabe nye initiativer, forklarer hun. - Den m\u00e5de at arbejde med vand p\u00e5 viser sig ofte at v\u00e6re billigere end den traditionelle m\u00e5de at kloakere og h\u00e5ndtere vand p\u00e5. I overblikket herunder kan du se en r\u00e6kke eksempler p\u00e5, hvordan danskerne bogstavelig talt holder vandet fra d\u00f8ren. I godt tre \u00e5r har Carl-Erik Bentzens nedl\u00f8bsr\u00f8r v\u00e6ret koblet af kloaknettet i Svendborg. I stedet for at f\u00f8re vandet ned i kloakken, har han lavet regnvandsbede. Her kan vandet forsvinde ned i jorden igen uden at belaste de kommunale kloakker. - Det er godt for os alle sammen. Ellers ender vi med oversv\u00f8mmelser, som dem vi lige nu ser mange steder i landet, siger han. Flere steder i Danmark giver kommunen penge til husejere, der vil kobles af kloaknettet. I Svendborg giver kommunen knap 26.000 kroner til husejere, der vil g\u00f8re som Carl-Erik Bentzen. Jo flere boligejere, som fjerner regnvandet fra kloakken, jo bedre kan kloakken klare spildevandet. I T\u00f8nder har Bo Tonnesen p\u00e5 eget hus m\u00e6rket konsekvenserne af den stigende vandstand. Oftere og oftere sker det nemlig, at Vid\u00e5en spiller med musklerne og flyder ind i Bos have. Derfor har han fors\u00f8gt sig med at installere dr\u00e6n rundt om husets sokkel, en pumpe, der kan sende vandet tilbage i \u00e5en, og n\u00e5r det har v\u00e6ret s\u00e6rlig slemt, har han stablet sands\u00e6kke op som en f\u00e6stning. Men nu skal det v\u00e6re slut med midlertidige l\u00f8sninger. Derfor har Bo T\u00f8nnesen gang i at bygge et dige. - Det bliver en eller anden form for forh\u00f8jning eller jordvold, og det kommer ikke til at p\u00e5virke \u00e5en p\u00e5 nogen m\u00e5de, da den skal st\u00e5 flere meter inde p\u00e5 vores grund, forklarer han. I mange haver er der \u00e9n s\u00e6rlig udfordring. Fliser. Problemet er, at vandet kan have sv\u00e6rt ved at l\u00f8be v\u00e6k, da det ikke kan tr\u00e6nge ned igennem den stenh\u00e5rde overflade. Men fliser er der ikke mange af i Laila S\u00f8lagers have. Hun er havearkitekt og fors\u00f8ger at anl\u00e6gge sin egen og andres haver s\u00e5 klimavenlige som muligt. If\u00f8lge hende er der \u00e9t materiale, der nemt kan erstatte fliserne - nemlig perlegrus. - Det handler om at f\u00e5 ledt overfladevandet hen til noget, som helst ikke er kloakken, siger hun. Hvis du gerne vil have fliser i haven, er der dog ogs\u00e5 r\u00e5d for det. - Du kan simpelthen grave et hul, hvor du leder vandet fra fliserne hen. P\u00e5 den m\u00e5de har du et naturligt vandhul, der er fuldt p\u00e5 nogle tidspunkter. Et andet r\u00e5d er at have \u00e5bne pladser med jord og planter, hvor der ikke er nogen kanter. - Det betyder, at alt vandet kan suges ind i bedende. \u00c5ben jord kan drikke rigtig meget vand, og det kan en almindelig gr\u00e6spl\u00e6ne ikke, fordi den ofte er komprimeret, siger Laila S\u00f8lager. I videoen ovenfor kan du se, hvordan Middelfart Kommune er i gang med at klimasikre sig. I Kolding har kommunen ogs\u00e5 arbejdet p\u00e5 at sikre byens borgere mod nutidens og fremtidens vandmasser. Her har de gravet et stort hul. Et hul, der kan rumme 4000 kubikmeter vand, forklarer Louise Langschwager, der er projektleder i Kolding Kommune. - N\u00e5r himlen \u00e5bner for sluserne, og vandet fylder hullet op, flyder det derfra og ud i en lille b\u00e6k. P\u00e5 den m\u00e5de g\u00e5r det fra at v\u00e6re en bypark til at blive en s\u00f8park med broer. Den fungerer alts\u00e5 rekreativt med og uden vand, siger hun. Anl\u00e6gget er egentlig lavet for at h\u00e5ndtere kraftige skybrud, hvor der kommer meget vand p\u00e5 kort tid. Dem har der ikke v\u00e6ret nogen af i \u00e5r. Her har der derimod v\u00e6ret en masse lange regnskyl. Og det store bassin har best\u00e5et sin svendepr\u00f8ve til stor lettelse for Louise Langschwager. - Det er en k\u00e6mpe tilfredsstillelse. S\u00e6rligt fordi det er noget, der sker, mens vi ligger og sover, siger hun.", "annotations": [{"label": 1, "user": 1}], "meta": {}, "annotation_approver": null, "hash_id": 8185563096181958518, "scrape_date": ["2020-03-21 13:18:08"], "url": ["https://www.dr.dk/nyheder/regionale/fyn/naar-vandet-kommer-saadan-forbereder-danskerne-sig-paa-oversvoemmelser"], "section": "Fyn", "author": "Jonatan Grau M\u00f8ller Mathias Bonde Ronja Alberte Solberg Hansen Signe Wolthers Thea Bj\u00f8rn (video)", "date": ["2020-03-07 09:24"], "title": ["N\u00e5r vandet kommer: S\u00e5dan forbereder danskerne sig p\u00e5 oversv\u00f8mmelser"], "title_summary": ["Hvorfor vente p\u00e5 store klimal\u00f8sninger, n\u00e5r du kan klare det selv? Se, hvordan det bliver gjort rundt om i landet."], "image_caption": "I stedet for at l\u00f8be i kloakken, afleder Carl-Erik Bentzen vandet fra sine tagrender i s\u00e6rlige vandbede. (Foto:\u00a0Thea Bj\u00f8rn) Carl-Erik Bentzen foran endnu et af sine vandbede. (Foto:\u00a0Thea Bj\u00f8rn) I stedet for at l\u00f8be i kloakken, afleder Carl-Erik Bentzen vandet fra sine tagrender i s\u00e6rlige vandbede. (Foto:\u00a0Thea Bj\u00f8rn) Carl-Erik Bentzen foran endnu et af sine vandbede. (Foto:\u00a0Thea Bj\u00f8rn) Det er her, hvor den gr\u00f8nne presenning ligger, at Bo Tonnesen vil bygge sit dige. (Foto:\u00a0Ronja Alberte Solberg Hansen) Bo Tonnesen tager sagen i egen h\u00e5nd og bygger et dige i sin baghave. (Foto:\u00a0Ronja Alberte Solberg Hansen) Det er her, hvor den gr\u00f8nne presenning ligger, at Bo Tonnesen vil bygge sit dige. (Foto:\u00a0Ronja Alberte Solberg Hansen) Bo Tonnesen tager sagen i egen h\u00e5nd og bygger et dige i sin baghave. (Foto:\u00a0Ronja Alberte Solberg Hansen) If\u00f8lge Laila S\u00f8lager er fliser ikke det bedste at have i haven. Men man kan t\u00e6nke i at have bede med jordbunker, som kan suge vandet. (Foto:\u00a0Mathias Bonde) Laila S\u00f8lager er havearkitekt og giver nogle fif til, hvordan du kan g\u00f8re din egen have mere klimavenlig. (Foto:\u00a0Mathias Bonde) If\u00f8lge Laila S\u00f8lager er fliser ikke det bedste at have i haven. Men man kan t\u00e6nke i at have bede med jordbunker, som kan suge vandet. (Foto:\u00a0Mathias Bonde) Laila S\u00f8lager er havearkitekt og giver nogle fif til, hvordan du kan g\u00f8re din egen have mere klimavenlig. (Foto:\u00a0Mathias Bonde) Byparken ved Dyrehaveg\u00e5rdsvej i Kolding kan rumme lige s\u00e5 meget vand, som der kan v\u00e6re i to olympiske sv\u00f8mmebassiner. (Foto:\u00a0Kolding Kommune)"}
{"id": 120, "text": "Vindmaskiner, konfettikanoner og pyroregn. Er det ord, der giver dig g\u00e5sehud og \u00e5nden\u00f8d \u2013 p\u00e5 den gode m\u00e5de \u2013 s\u00e5 burde du m\u00e5ske overveje at pakke flyttebilen og vende snuden mod Sverige. For selvom der er lagt an til musikfest, n\u00e5r vinderen af Dansk Melodi Grand Prix l\u00f8rdag aften skal findes, s\u00e5 er det en anden form for Grand Prix-feber, der raser hos vores svenske naboer. I stedet for at afholde \u00e9t Melodi Grand Prix - som vi g\u00f8r herhjemme -, s\u00e5 v\u00e6lger svenskerne nemlig deres bidrag til Eurovision Song Contest gennem en sand maraton-finale, der str\u00e6kker sig over seks l\u00f8rdage og tr\u00e6kker seere i millionvis til tv-sk\u00e6rmene. Men hvorfor d\u00e6len er svenskerne blevet vilde med Grand Prix? Sverige har afholdt Melodifestivalen, som det lokale Grand Prix hedder, stort set hvert \u00e5r siden 1959. I mange \u00e5r bestod finalen af \u00e9t show med ti sange, som vi kender det herhjemme, men i 2002 valgte man hos svensk tv at skrue gevaldigt op for Grand Prix-blusset. Man valgte nemlig at udvide Melodifestivalen - eller \"Mello\", som det kaldes i daglig tale - fra \u00e9t til hele seks tv-shows. I dag best\u00e5r showet derfor af fire semifinaler, \u00e9t ekstra opsamlingsheat samt en stor finale, og det samlede startfelt t\u00e6ller hele 28 sange. Men er seks l\u00f8rdage med Grand Prix ikke lige i overkanten? Og hvorfor g\u00e5r svenskerne meget op i den glitterbef\u00e6ngte musikkonkurrence? Svaret finder man m\u00e5ske ved at kaste et blik p\u00e5 den svenske vejrudsigt. If\u00f8lge journalist Torbj\u00f6rn Ek, der i 15 \u00e5r har skrevet og reporteret fra Melodifestivalen i den svenske avis Aftonbladet, bidrager Grand Prix-braget nemlig med en tiltr\u00e6ngt vitaminindspr\u00f8jtning af fest og farver til de vinterblege svenskere. - Sverige er virkelig m\u00f8rkt og deprimerende i vinterm\u00e5nederne. Vinteren er lang og kold her, s\u00e5 Melodifestivalen giver os det skud varme og gl\u00e6de, vi hungrer efter. Og s\u00e5 giver det os svenskere noget sjovt og hyggeligt at tale om, nu hvor alt andet er s\u00e5 gr\u00e5t og trist, forklarer han. Samme forklaring f\u00e5r man, hvis man sp\u00f8rger det svenske publikum. - Melodifestivalen er jo \u00e9n stor fest fuld af gl\u00e6de, glitter og glamour, lyder det begejstret fra svenske Sara Gustavsson, da DR m\u00f8der hende og hendes b\u00f8rn blandt publikum i Malm\u00f6 Arena, hvor \u00e5rets fjerde Grand Prix-semifinale blev afholdt. Familien er sammen med en veninde og hendes b\u00f8rn taget ind for at se generalpr\u00f8ven p\u00e5 \u00e5rets fjerde semifinale, der afholdes i Malm\u00f6, og det er de ikke alene om. Selvom aftenens show bare er en generalpr\u00f8ve - den rigtige semifinale er f\u00f8rst dagen efter -, s\u00e5 er der stort set udsolgt. - Jeg tror, \"Mello\" er blevet s\u00e5 stort her, fordi det bare er virkelig sjovt og underholdende og noget, der samler hele familien, forklarer Sara Gustavsson, der sammen med sine b\u00f8rn har indl\u00f8st billet til showet for fjerde \u00e5r i streg. At Melodifestivalen er noget, der samler svenskerne, er der ikke nogen tvivl om. Trods et mindre fald i seertallene de seneste par \u00e5r, s\u00e5 er showet fortsat det absolut mest sete tv-program hos vores svenske naboer, og sidste \u00e5rs finale trak t\u00e6t p\u00e5 fire millioner seere. Tv-showet er faktisk s\u00e5 popul\u00e6rt, at konkurrencen ogs\u00e5 har p\u00e5virket den m\u00e5de, man udgiver musik p\u00e5 i Sverige, forklarer Tobbe Ek. - Er du en svensk popsanger, som ikke er med i Melodifestivalen, s\u00e5 kan det n\u00e6rmest ikke betale sig for dig at udgive ny musik i januar, februar og marts. Det er i princippet umuligt, siger han. - Det her er det eneste, medierne g\u00e5r op i lige nu, og Melodifestivalen er s\u00e5 stort, at sangene i konkurrencen ofte l\u00f8ber med al opm\u00e6rksomheden p\u00e5 streamingtjenesterne. Netop fordi Melodifestivalen er s\u00e5 stor en platform, betyder det ogs\u00e5, at der ofte er kendte og etablerede navne at finde blandt deltagerne ved Melodifestivalen. Vores egen rockmama Sanne Salomonsen har s\u00e5gar v\u00e6ret med - gange. - I Danmark er det en stor ting \u00e9n dag. I Sverige er det en folkefest i flere m\u00e5neder, og stemningen er meget vildere derovre, forklarede Salomonsen til , da hun i 2015 deltog i den svenske musikfest for anden gang. Og netop fordi Melodifestivalen tiltr\u00e6kker s\u00e5 sig meget opm\u00e6rksomhed, er det en eftertragtet platform for mange svenskere musikere, der \u00f8nsker at promovere dem selv og deres musik, forklarer Tobbe Ek. - SVT (Sveriges svar p\u00e5 DR) har form\u00e5et at f\u00e5 musikernes \u00f8jne op for, hvor god en mulighed Melodifestivalen faktisk kan v\u00e6re for at vise dig frem. Og \u00e9n af dem, der har valgt at gribe den mulighed, er 20-\u00e5rige Hanna Ferm. Sidste \u00e5r sikrede sangerinden sig en andenplads i konkurrencen, og i \u00e5r er hun vendt tilbage for at tage revanche med sangen \"Brave\", som hun synger i \u00e5rets finale. - Melodifestivalen er den st\u00f8rste platform for musik og optr\u00e6dener i Sverige, og for en artist som mig, er det her stort set det eneste sted, hvor du for alvor kan f\u00e5 lov til at skeje ud og lave et k\u00e6mpe sceneshow, siger Hanna Ferm, der er \u00e9n af vinderfavoritterne forud for l\u00f8rdagens finale. - Sidste \u00e5r, da jeg gjorde min debut, t\u00e6nkte jeg naturligvis over, hvad det ville betyde for min karriere at v\u00e6re med i \"Mello\" - om jeg ville blive stemplet som en \"Grand Prix-artist\" -, men medmindre jeg deltager i konkurrencen de n\u00e6ste 20 \u00e5r, s\u00e5 tror jeg ikke, det sker. Jeg ser bare det her som et springbr\u00e6t til noget endnu st\u00f8rre. Ogs\u00e5 sangerinden Frida \u00d6hrn har i \u00e5r valgt at stille op Melodifestivalen. Det er fjerde gang, hun deltager i konkurrencen. - Det her et meget specielt og unikt show at v\u00e6re med i. Det er en k\u00e6mpe mulighed for at promovere sig som artist i Sverige, og det er fantastisk at f\u00e5 mulighed for at ramme s\u00e5 mange mennesker, siger Frida \u00d6hrn. Hun har sin helt egen teori om, hvorfor \"Mello-monstret\" har vokset sig s\u00e5 stort og st\u00e6rkt. - Vi er allesammen blevet hjernevasket. SVT har hjernevasket hele den svenske befolkning, siger hun og sl\u00e5r en stor latter op. - Ej, jeg ved det ikke. De (SVT) har gjort et fantastisk stykke arbejde med at g\u00f8re det her show s\u00e5 godt og intenst som muligt, s\u00e5 folk bliver trukket ind i det \u2013 uanset om de vil eller ej, siger hun med et halvtskummelt smil.", "annotations": [{"label": 2, "user": 1}], "meta": {}, "annotation_approver": null, "hash_id": 3669559077173372080, "scrape_date": ["2020-03-21 13:18:08"], "url": ["https://www.dr.dk/musik/i-sverige-ser-de-grand-prix-i-6-uger-i-streg-vi-er-allesammen-blevet-hjernevaskede"], "section": "Musik", "author": "Christian Ellegaard", "date": ["2020-03-06 19:01"], "title": ["I Sverige ser de Grand Prix i 6 (!) uger i streg: 'Vi er allesammen blevet hjernevaskede'"], "title_summary": ["Med seks tv-shows og hele 28 sange er svenskerne for alvor g\u00e5et Grand Prix-amok."], "image_caption": "- \"Mello\" er en grund for os svenskere til at skeje lidt ud. Normalt er vi ret nede p\u00e5 jorden og generte, men med \"Mello\" har vi en grund til at gakke lidt ud, fortalte 19-\u00e5rige Elinnor Komet, der var taget til Melodifestivalen med sin mor, Johanna Komet. - Alle i Sverige ser Melodifestivalen, uanset om de kan lide det eller ej, siger hun med et grin. (Foto:\u00a0Christian Ellegaard \u00a9\u00a0dr) - Jeg er vild med \"Mello\", fordi det er sjovt, og der er god musik med, l\u00f8d det fra ni\u00e5rige Olivia Allonson, der var taget til Grand Prix-fest med sin mor og bedstefor\u00e6ldre. Billetterne var en tidlig f\u00f8dselsdagsgave til Olivia, der fylder ti \u00e5r til sommer. (Foto:\u00a0Christian Ellegaard \u00a9\u00a0dr) - Melodifestivalen er i en st\u00f8rrelsesorden, som vi kun kan dr\u00f8mme om i Danmark. Det er s\u00e5 stort og folkeligt, og det er blevet en tradition for os at tage til Sverige for at se showet, l\u00f8d det fra 29-\u00e5rige Morten Kaiser, der havde turen til Malm\u00f6 med sin far Frank Kaiser. Tilsammen har de v\u00e6ret til Melodifestivalen otte gange. (Foto:\u00a0Christian Ellegaard \u00a9\u00a0dr) - Der er noget for alle i Melodifestivalen. Det er virkelig en folkefest, l\u00f8d det fra Sara Gustavsson, der var til generalpr\u00f8ve med sine b\u00f8rn. (Foto:\u00a0Christian Ellegaard \u00a9\u00a0dr) - \"Mello\" er en grund for os svenskere til at skeje lidt ud. Normalt er vi ret nede p\u00e5 jorden og generte, men med \"Mello\" har vi en grund til at gakke lidt ud, fortalte 19-\u00e5rige Elinnor Komet, der var taget til Melodifestivalen med sin mor, Johanna Komet. - Alle i Sverige ser Melodifestivalen, uanset om de kan lide det eller ej, siger hun med et grin. (Foto:\u00a0Christian Ellegaard \u00a9\u00a0dr) - Jeg er vild med \"Mello\", fordi det er sjovt, og der er god musik med, l\u00f8d det fra ni\u00e5rige Olivia Allonson, der var taget til Grand Prix-fest med sin mor og bedstefor\u00e6ldre. Billetterne var en tidlig f\u00f8dselsdagsgave til Olivia, der fylder ti \u00e5r til sommer. (Foto:\u00a0Christian Ellegaard \u00a9\u00a0dr) - Melodifestivalen er i en st\u00f8rrelsesorden, som vi kun kan dr\u00f8mme om i Danmark. Det er s\u00e5 stort og folkeligt, og det er blevet en tradition for os at tage til Sverige for at se showet, l\u00f8d det fra 29-\u00e5rige Morten Kaiser, der havde turen til Malm\u00f6 med sin far Frank Kaiser. Tilsammen har de v\u00e6ret til Melodifestivalen otte gange. (Foto:\u00a0Christian Ellegaard \u00a9\u00a0dr) - Der er noget for alle i Melodifestivalen. Det er virkelig en folkefest, l\u00f8d det fra Sara Gustavsson, der var til generalpr\u00f8ve med sine b\u00f8rn. (Foto:\u00a0Christian Ellegaard \u00a9\u00a0dr) Anna Bergendahl (th.) og Dotter (tv.) er bookmakernes helt store favoritter til at snuppe sejren p\u00e5 l\u00f8rdag, hvor i alt 12 deltager. Vinder \u00e9n af de to, vil det v\u00e6re f\u00f8rste gang i seks \u00e5r, at Sverige sender en kvindelige artist til Eurovision. (Foto:\u00a0CLAUDIO BRESCIANI \u00a9\u00a0Ritzau Scanpix) Anna Bergendahl (th.) og Dotter (tv.) er bookmakernes helt store favoritter til at snuppe sejren p\u00e5 l\u00f8rdag, hvor i alt 12 deltager. Vinder \u00e9n af de to, vil det v\u00e6re f\u00f8rste gang i seks \u00e5r, at Sverige sender en kvindelige artist til Eurovision. (Foto:\u00a0CLAUDIO BRESCIANI \u00a9\u00a0Ritzau Scanpix) Her ses en l\u00e6derkl\u00e6dt Sanne Salomonsene p\u00e5 \"Melo\"-scenen i 2005, ligesom hun ogs\u00e5 deltog i konkurrencen i 2015. (Foto:\u00a0CLAUDIO BRESCIANI \u00a9\u00a0Ritzau Scanpix) - Det er d\u00e9t eneste, folk kommer til at snakke om i kantinen p\u00e5 mandag, siger sangerinden Hanna Ferm, der er blandt deltagerne i \u00e5rets svenske finale. (Foto:\u00a0Stina Stjernkvist \u00a9\u00a0SVT / Melodifestivalen) - Det er d\u00e9t eneste, folk kommer til at snakke om i kantinen p\u00e5 mandag, siger sangerinden Hanna Ferm, der er blandt deltagerne i \u00e5rets svenske finale. (Foto:\u00a0Stina Stjernkvist \u00a9\u00a0SVT / Melodifestivalen) Frida \u00d6hrn deltog i \u00e5r i Melodifestivalen for fjerde gang. Hendes bidrag 'We Are One' fik dog ikke en plads i l\u00f8rdagens finale. (Foto:\u00a0Stina Stjernkvist \u00a9\u00a0SVT / Melodifestivalen)"}
{"id": 122, "text": "I dag afholdes Danmarks st\u00f8rste kokkekonkurrence \u201dSol over Gudhjem\u201d p\u00e5 Bornholm, hvor landets ypperste talenter inden for gastronomien dyster om at skr\u00e6lle, hakke og anrette de bedste retter baseret p\u00e5 bornholmske f\u00f8devarer. Og det er m\u00e5ske ikke overraskende, at det er \u00f8ens klippegrund, som l\u00e6gger jord til s\u00e5dan et arrangement. For Bornholm har f\u00e5et en helt s\u00e6rlig status, n\u00e5r det kommer til b\u00e5de mad og drikke. Flere af \u00f8ens f\u00f8devarer pryder de danske supermarkeder, hvor man kan k\u00f8be bornholmsk \u00f8l, chokolade og k\u00f8d, og s\u00e5 er \u00f8en ogs\u00e5 kendt for Michelin-restauranten Kadeau, hvor g\u00e6ster kan s\u00e6tte t\u00e6nderne i anmelderrost mad lavet af lokale ingredienser. Og der bliver flere, som gerne vil v\u00e6re med til at opretholde \u00f8ens gastronomiske image. For i dag er der 71 medlemmer af foreningen Gourmet Bornholm, som arbejder for at fremme udviklingen og ikke mindst salget af bornholmske f\u00f8devarer og restaurantoplevelser. Det er h\u00f8jere end de omkring 20 bornholmske producenter og spisesteder, som stiftede foreningens forg\u00e6nger tilbage i midten af 1990\u2019erne. Opblomstringen af bornholmske f\u00f8devareproducenter og restauranter skal ses i lyset af flere ting, siger Maria Barslund, formand for Gourmet Bornholm. - Dengang i 1990\u2019erne begyndte vi at fort\u00e6lle den gode historie om de lokale r\u00e5varer, og den fort\u00e6lling har spredt sig. Det har inspireret producenter og iv\u00e6rks\u00e6ttere til at starte virksomheder op p\u00e5 Bornholm, siger hun. Formanden n\u00e6vner ogs\u00e5 virksomhedernes villighed til at hj\u00e6lpe hinanden. For restauranterne og producenterne kan sagtens f\u00e5 \u00f8jnene v\u00e6k fra deres egen tallerken og hj\u00e6lpe de andre f\u00f8devarevirksomheder rundt omkring p\u00e5 \u00f8en. Det kan ejeren af Lehnsgaard Bornholms Oliem\u00f8lle, Hans Hansen, skrive under p\u00e5. Han har i 16 \u00e5r lavet olier og sennep af sine bornholmske afgr\u00f8der, men han har ogs\u00e5 haft tid til at hj\u00e6lpe \u00f8ens andre producenter. For nye virksomheder skal ikke ende med at lave de samme fejl, som han lavede, da han pressede den f\u00f8rste dr\u00e5be olie i 2003. - Der er ingen grund til, at folk skal opfinde den dybe tallerken igen, s\u00e5 vi inviterer nye producenter ind i vores produktion og fort\u00e6ller dem, hvordan vi har gjort, siger Hans Hansen. For hvis de \u00f8vrige f\u00f8devareproducenter har det godt, kan det ogs\u00e5 v\u00e6re med til at styrke \u00f8ens brand og dermed ogs\u00e5 Lehnsgaards egen oms\u00e6tning i sidste ende, forklarer oliemageren: - De nye virksomheder er med til at lancere nye bornholmske produkter, som st\u00e5r p\u00e5 supermarkedshylderne, s\u00e5 det er med til at holde gryden i kog for os alle sammen, siger Hans Hansen. Bornholms lokale f\u00f8devarer og gourmet-restauranter har ogs\u00e5 skabt opm\u00e6rksomhed i udlandet. Eksempelvis skrev avisen The Guardian i 2014, at \u00f8en var i dansk gastronomis \"premier league\".", "annotations": [{"label": 2, "user": 1}], "meta": {}, "annotation_approver": null, "hash_id": 4713503672947440324, "scrape_date": ["2020-03-21 13:18:08"], "url": ["https://www.dr.dk/nyheder/regionale/bornholm/gourmet-oeen-i-oestersoeen-flere-serverer-og-producerer-en-bid-af"], "section": "Bornholm", "author": "Morten S\u00f8g\u00e5rd Volff", "date": ["2019-06-22 07:11"], "title": ["Gourmet-\u00f8en i \u00d8sters\u00f8en: Flere serverer og producerer en bid af Bornholm"], "title_summary": ["Antallet af restauranter og lokale f\u00f8devareproducenter i \u00d8sters\u00f8en er steget st\u00f8t de sidste 24 \u00e5r."], "image_caption": "Her anrettes en kalvetatar under kokkekonkurrence Sol over Gudhjem. Kokkene bruger ingredienser fra bornholmske f\u00f8devareproducenter, og der bliver faktisk flere og flere lokale ingredienser at tage af. \r\nFor antallet af b\u00e5de f\u00f8devareproducenter og restauranter p\u00e5 Bornholm er steget. (Foto:\u00a0Lis Eils\u00f8e \u00a9\u00a0dr)"}
{"id": 123, "text": "P\u00e5 H\u00e6matologisk afdeling p\u00e5 Odense Universitetshospital triller der en robot stille rundt. P\u00e5 sin vej desinficerer den overflader og renser luften for bakterier. Det har robotter som denne gjort det seneste \u00e5r p\u00e5 flere danske hospitaler, og nu skal de ogs\u00e5 ud at k\u00f8re p\u00e5 kinesiske hospitaler, hvor udbruddet af coronavirus g\u00f8r det n\u00f8dvendigt, at f\u00e5 dr\u00e6bt bakterier og vira hurtigt. - Det har v\u00e6ret meget intenst med forhandlinger dag og nat i de seneste uger, siger administrerende direkt\u00f8r i UVD Robots Per Juul Nielsen. Robotten benytter ultraviolet lys til at dr\u00e6be b\u00e5de luftb\u00e5rne vira og bakterier. De funktioner er pludselig blevet meget brugbare i Kina, efter coronavirusset er brudt ud. - UVC-lyset kan \u00f8del\u00e6gge DNA-strukturer i n\u00e6sten alle mikroorganismer, og p\u00e5 den m\u00e5de bliver de tilintetgjort og gjort ufarlige. S\u00e5 det er en meget effektiv m\u00e5de at desinficere en operationsstue p\u00e5, siger Per Juul Nielsen. Metoden er if\u00f8lge virksomheden meget effektiv til at forhindre smitte p\u00e5 hospitaler. - Coronavirusset er meget smitsomt, men er faktisk meget s\u00e5rbart over for det her UVC-lys og er relativt let at bek\u00e6mpe med det her lys, siger Per Juul Nielsen. Ordren er onsdag blevet skrevet under med firmaet Sunay Healthcare Supply, der leverer sundhedsudstyr til det kinesiske marked, og de f\u00f8rste robotter er p\u00e5 vej til Kina. - I denne uge leverede vi de f\u00f8rste robotter, og i n\u00e6ste uge ryger de n\u00e6ste af sted. S\u00e5dan forts\u00e6tter det med halvanden uges mellemrum i hvert fald de n\u00e6ste m\u00e5neder. De bliver fl\u00f8jet derud for at f\u00e5 dem s\u00e5 hurtigt ud p\u00e5 hospitalerne som muligt, siger Per Juul Nielsen, der gl\u00e6der sig over, at de kan v\u00e6re med til at bek\u00e6mpe coronavirus i Kina. Ordren p\u00e5 over ti millioner kroner er den st\u00f8rste nogensinde for UVD Robots, der er en del af Blue Ocean Robotics. Det gl\u00e6der administrerende direkt\u00f8r Per Juul Nielsen, at virksomheden v\u00e6kster. - Det betyder selvf\u00f8lgelig, at vores virksomhed f\u00e5r et k\u00e6mpe l\u00f8ft fremad i volumen og arbejdspladser, siger han. Robotten har v\u00e6ret i kommercielt salg i to \u00e5r og k\u00f8rer allerede nu rundt p\u00e5 hospitaler i 40 lande. I Danmark bev\u00e6ger de selvk\u00f8rende UVD-robotter sig rundt p\u00e5 Sygehus S\u00f8nderjylland i Aabenraa i hospitalets akutmodtagelse og p\u00e5 Odense Universitetshospital p\u00e5 H\u00e6matologisk afdeling.", "annotations": [{"label": 1, "user": 1}], "meta": {}, "annotation_approver": null, "hash_id": 7936067658292379840, "scrape_date": ["2020-03-21 13:18:08"], "url": ["https://www.dr.dk/nyheder/regionale/fyn/danske-robotter-skal-hjaelpe-med-bekaempe-coronavirus-i-kina"], "section": "Fyn", "author": "Michael Strandfelt Anne Mette Dam Thrane", "date": ["2020-02-20 19:52"], "title": ["Danske robotter skal hj\u00e6lpe med at bek\u00e6mpe coronavirus i Kina"], "title_summary": ["Danskudviklede robotter skal hj\u00e6lpe med at sl\u00e5 coronavirus ned."], "image_caption": "Per Juul Nielsen havde regnet med at s\u00e6lge til Kina p\u00e5 et tidspunkt, men coronavirusset har rykket salgene frem. (Foto:\u00a0UVD Robots) Robotten desinficerer luft og overflader."}
{"id": 124, "text": "Der er nogle, som vil mene, at sommeren h\u00e6nger sammen med et stort glas \u00f8l, et iskoldt glas ros\u00e9 og en velsmagende drink. Men et glas - kan hurtigt blive et glas for meget. Derfor har landets politikredse sat ekstra ind for at f\u00e5 fanget de spritbilister, der k\u00f8rer ud p\u00e5 vejene i denne m\u00e5ned. Heriblandt p\u00e5 Bornholm. - Folk er ude og hygge sig i det gode vejr. Der ryger nogle \u00f8ller og Bacardi Breezers ned, og det er ikke alle, som lader bilen st\u00e5. Derfor s\u00e6tter vi ekstra ind, siger leder af f\u00e6rdselspolitiet p\u00e5 Bornholm Michael Winsl\u00f8w. Det betyder helt konkret, at f\u00e6rdselsfolkene i Bornholms Politi udelukkende k\u00f8rer efter bilister, som har en alt for h\u00f8j promille, og der kan v\u00e6re brug for den ekstra indsats her i sommerm\u00e5nederne. Sidste sommer sigtede politiet 1.163 personer i alt for spritk\u00f8rsel i juni og juli m\u00e5neder - p\u00e5 Bornholm var det 15 personer. Det tal er for h\u00f8jt, lyder det fra den bornholmske f\u00e6rdselsleder: - Det er for mange, og der er nok en hel del flere, fordi der er ogs\u00e5 nogle bilister, vi ikke f\u00e5r fat i, siger Michael Winsl\u00f8w. Landets betjente er ikke de eneste, der fors\u00f8ger at minde bilisterne om den farlige cocktail, som alkohol og bilk\u00f8rsel udg\u00f8r. For rundt omkring i landet er der opstillet gule plakater, der er udformet som et alkometer, der retorisk sp\u00f8rger bilisterne, om de er \u201dklar til et pust?\u201d Det sker som et led i R\u00e5det for Sikker Trafik, Trygfonden og 72 kommuners \u00e5rlige spirituskampagne. Som noget nyt i \u00e5r suppleres plakaterne af kampagnefilm i landets biografer og p\u00e5 nettet. Filmene s\u00e6tter fokus p\u00e5 dem, som ikke n\u00f8dvendigvis s\u00e6tter sig bag rattet med en skyh\u00f8j promille, siger Mogens Kj\u00e6rgaard M\u00f8ller, der er direkt\u00f8r i R\u00e5det for Sikker Trafik. For i \u00e5r handler det i liges\u00e5 h\u00f8j grad om at f\u00e5 fat i dem, som er sammen med spritbilisten, inden biln\u00f8glen s\u00e6ttes i t\u00e6ndingen: - Det er en situation, som alle kender. Man har en hyggelig fest derhjemme, og pludselig er der en person, som tydeligvis har f\u00e5et for meget at drikke, der rejser sig. S\u00e5 vi kommer med bud p\u00e5, hvordan man som v\u00e6rt kan h\u00e5ndtere det, siger direkt\u00f8ren. For eksempel n\u00e6vner han, at man b\u00f8r tage biln\u00f8glen fra den fulde g\u00e6st eller rede op for ham eller hende. For det er vigtigt, at alle tager et ansvar for at undg\u00e5 en potentiel ulykke p\u00e5 vejene, mener Morgens Kj\u00e6rgaard M\u00f8ller. - Det er frygteligt for ofrene, spritbilisten eller den, som tillod, at chauff\u00f8ren k\u00f8rte, s\u00e5 alle b\u00f8r have en interesse for at stoppe spritk\u00f8rslen, siger han. Mogens Kj\u00e6rgaard M\u00f8ller er ogs\u00e5 sikker p\u00e5, at de tilbagevendende kampagner har bidraget med at reducere antallet af spritbilister og f\u00e5et \u00e6ndret befolkningens holdning til spiritusk\u00f8rsel helt generelt: - Der er vist mange, som husker, at man i de glade 70\u2019ere og 80\u2019ere sagde, at man sagtens kunne k\u00f8re med alkohol i blodet, hvis man bare k\u00f8rte stille og roligt. Men i dag har vi skabt en grad af social ford\u00f8mmelse af spritk\u00f8rsel, og det skyldes i h\u00f8j grad kampagnerne, siger han.", "annotations": [{"label": 2, "user": 1}], "meta": {}, "annotation_approver": null, "hash_id": -7404144245195911885, "scrape_date": ["2020-03-21 13:18:08"], "url": ["https://www.dr.dk/nyheder/regionale/bornholm/politiet-intensiverer-jagten-paa-spritbilister-der-ryger-nogle-oeller-og"], "section": "Bornholm", "author": "Morten S\u00f8g\u00e5rd Volff", "date": ["2019-07-08 18:55"], "title": ["Politiet intensiverer jagten p\u00e5 spritbilister: 'Der ryger nogle \u00f8ller og Bacardi Breezers ned i det gode vejr'"], "title_summary": ["Sommerm\u00e5nedernes fester f\u00e5r politiet til at rette blikket mod fulde bilister p\u00e5 de danske veje."], "image_caption": "Politiet er p\u00e5 jagt efter spiritusbilister i juli m\u00e5ned. Sommerm\u00e5neden er nemlig en af de m\u00e5neder, hvor der bliver drukket allermest, og derfor m\u00e5lretter politiet ogs\u00e5 sin indsats mod de fulde bilister. (Foto:\u00a0Tommy Kofoed \u00a9\u00a0Scanpix) Klar til et pust? St\u00e5r der p\u00e5 denne plakat, som er lavet i samarbejde med R\u00e5det for Sikker Trafik, Trygfonden og 72 kommuner. (Foto:\u00a0Morten Volff \u00a9\u00a0(c) DR Bornholm)"}
{"id": 125, "text": "Bornholm har igennem flere \u00e5r haft det som m\u00e5l, at \u00f8en skal have en CO2-neutral energiproduktion inden 2025. Et m\u00e5l, som er betinget af, at der opf\u00f8res omkring 12 landvindm\u00f8ller flere steder p\u00e5 \u00f8en. Men i aftes valgte et flertal i \u00f8ens kommunalbestyrelse at vinke farvel til landvindm\u00f8ller med stemmerne 12-11, og det er p\u00e5 trods af, at Alternativet og \u00f8ens st\u00f8rste parti, Socialdemokratiet, gerne s\u00e5, at m\u00f8llerne blev rejst p\u00e5 \u00f8en. Beslutningen kommer i k\u00f8lvandet p\u00e5, at regeringen, SF, Enhedslisten og Radikale Venstre p\u00e5 den landspolitiske scene har vedtaget at reducere Danmarks udledning af drivhusgasser i 2030 med 70 procent i forhold til niveauet i 1990. I stedet blev et modforslag fra SF's Leif Olsen om at k\u00f8be den gr\u00f8nne str\u00f8m uden for \u00f8en, og i \u00f8vrigt g\u00e5 videre med solceller og andre alternativer, st\u00f8ttet af Dansk Folkeparti, Venstre, Bornholmerlisten og Kristendemokraterne. Det betyder, at kommunen henter str\u00f8m fra gr\u00f8nne energikilder andre steder end p\u00e5 Bornholm. - Vi importerer og eksporterer b\u00e5de som \u00f8 og som land, og jeg forst\u00e5r ikke, at vi p\u00e5 dette omr\u00e5de skal v\u00e6re selvforsynende. Det er vi ikke inden for f\u00f8devarer og medicin, sagde Leif Olsen p\u00e5 g\u00e5rsdagens m\u00f8de. Men anderledes var holdningen hos socialdemokratiets gruppeformand p\u00e5 Bornholm, Thomas Thors, der mente, at man med SF\u2019s forslag blot t\u00f8rrede den gr\u00f8nne ambition af p\u00e5 andre end Bornholm selv: - Hvis alle lokalomr\u00e5der i hele verden agerer, som vi nu g\u00f8r. Alts\u00e5 frav\u00e6lger den billigste og mest effektive m\u00e5de at producere gr\u00f8n str\u00f8m p\u00e5, s\u00e5 ser det m\u00f8rkt ud. Nu siger vi, at det ikke er vores ansvar, sagde Thomas Thors. Flertallets beslutning kommer dog som en lettelse for Ulrik Borberg, som bor nord\u00f8st for \u00d8stermarie. Her skulle der efter planen have v\u00e6ret rejst flere nye m\u00f8ller, men g\u00e5rsdagens nej i kommunalbestyrelsen betyder nu, at han bliver fri for m\u00f8llerne. Han p\u00e5peger, at det ville have haft store konsekvenser for ham personligt, hvis landvindm\u00f8llerne blev rejst i n\u00e6rheden: - Jeg er enormt glad, og jeg er meget lettet. Vi ville have mistet helt kolossalt p\u00e5 vores ejendom. Vores advokat havde f\u00e5et tre ejendomsm\u00e6glere til at give et sk\u00f8n p\u00e5 v\u00e6rditabet, og her l\u00f8d det p\u00e5 60 til 70 procent af vores ejendomsv\u00e6rdi, siger han. Flertallet i Bornholms Regionskommunes kommunalbestyrelse besluttede ogs\u00e5 i g\u00e5r, at der nu skal laves en ny gr\u00f8n energistrategi, men denne gang alts\u00e5 helt uden nye landvindm\u00f8ller.", "annotations": [{"label": 2, "user": 1}], "meta": {}, "annotation_approver": null, "hash_id": 2607064584581263023, "scrape_date": ["2020-03-21 13:18:09"], "url": ["https://www.dr.dk/nyheder/regionale/bornholm/bornholm-dropper-mere-groen-stroem-fra-egen-baghave-12-nye-vindmoeller"], "section": "Bornholm", "author": "Jens \u00d8rberg Peter Bohn Skafte Morten S\u00f8g\u00e5rd Volff", "date": ["2019-06-28 13:16"], "title": ["Bornholm dropper mere gr\u00f8n str\u00f8m fra egen baghave: 12 nye vindm\u00f8ller stemt ned"], "title_summary": ["Mens regeringen skruer op for klimadr\u00f8mmene, skrotter Bornholmske politikere planer om at blive selvforsynende med gr\u00f8n el."], "image_caption": "Ulrik Borberg stod til at f\u00e5 flere landvindm\u00f8ller i n\u00e6rheden af sit hjem nord\u00f8st for \u00d8stermarie p\u00e5 Bornholm. Han er nu glad for, \u00f8ens politikere har valgt at skrinl\u00e6gge planerne. (Foto:\u00a0Jens \u00f8rberg \u00a9\u00a0(c) DR Bornholm) Ulrik Borberg stod til at miste en del af v\u00e6rdien i sit hjem, hvis der blev opf\u00f8rt m\u00f8ller i n\u00e6rheden af huset. Han er derfor lettet og glad over, at der ikke kommer flere landvindm\u00f8ller p\u00e5 Bornholm. (Foto:\u00a0Jens \u00f8rberg \u00a9\u00a0(c) DR Bornholm)"}
{"id": 126, "text": "Klokken er 13.15, og Frederik Enevoldsen og Martin Thing fra Jobpatruljen er netop kommet til varehuset Kvickly i Nex\u00f8 p\u00e5 Bornholm. Butikken er velbes\u00f8gt i dag. En konstant str\u00f8m af bornholmere og turister valfarter ind i butikken for at f\u00e5 k\u00f8bt kul til grillen og p\u00f8lser til aftensmaden, men jobpatrulje-konsulenterne er hverken p\u00e5 jagt efter br\u00e6ndsel til grillen eller noget til maven. De to konsulenter g\u00e5r fluks hen til disken ved butikkens bagerafdeling for at snakke med den daglige leder. De vil vide, hvordan butikken behandler dens unge medarbejdere. Jobpatruljen er et initiativ fra en r\u00e6kke fagforeninger, hvor foreningernes medarbejdere tager forbi butikker, restauranter og hoteller over hele landet for at unders\u00f8ge, om arbejdsgiverne misbruger de unge arbejdsh\u00e6nder. Der er nemlig s\u00e6rlige regler for netop ungarbejdere i Danmark, og dem skal cheferne ogs\u00e5 overholde, lyder det fra Jobpatruljen. - Der er mange arbejdsgivere, som vil tjene nogle penge, og som har en ungarbejder inde, og det er medarbejdere, som typisk ikke kender deres rettigheder p\u00e5 arbejdsmarkedet endnu. Der er mange muligheder for chefen til at tjene lidt ekstra, hvis han eller hun snyder, siger Martin Thing. Frederik Enevoldsen og Martin Thing er to ud af patruljens otte folk p\u00e5 Bornholm, som frem til fredag skal unders\u00f8ge arbejdsforholdene p\u00e5 de bornholmske arbejdspladser. Det er ikke altid, Jobpatruljen f\u00e5r mulighed for at komme ind i butikkerne, men i dag er de velkomne. De to f\u00e5r endda lov til at s\u00e6tte et midlertidigt kontor op i varehusets frokostlokale, hvor de straks placerer foldere om de unges rettigheder og iPads p\u00e5 bordet og beder om at snakke med varehusets ungarbejdere. Butikken er ikke kun leveringsdygtig p\u00e5 et lokale, men ogs\u00e5 ungarbejdere. Kian Lauersen p\u00e5 16 \u00e5r og den j\u00e6vnaldrende Magnus Carlsen har begge arbejdet i Kvickly i et \u00e5r nu, og de har begge to f\u00e5et lov til at holde en pause for at snakke om deres korte arbejdsliv i butikken i Nex\u00f8. Patruljen er interesseret i at snakke med de unge om, hvordan det er at s\u00e6tte varer p\u00e5 hylderne, fylde pap i pappresseren eller sidde ved kassen, og om de mange opgaver l\u00f8ses efter g\u00e6ldende regler. Frederik Enevoldsen og Martin Thing begynder straks at sp\u00f8rge de unge om en r\u00e6kke ting. Alt fra hvor gamle de er, om de har set deres ans\u00e6ttelseskontrakt, til om de nogensinde har arbejdet med farlige kemikalier eller l\u00f8ftet for meget. - Vi sp\u00f8rger, fordi det er nogle af de rettigheder, mange af de unge ikke kender til. De har jo en masse rettigheder, og det vil vi gerne pr\u00f8ve at g\u00f8re dem opm\u00e6rksomme p\u00e5, s\u00e5 vi er sikre p\u00e5, at reglerne bliver overholdt, siger Martin Thing. De unge fors\u00f8ger p\u00e5 bedste vis at svare p\u00e5 de mange sp\u00f8rgsm\u00e5l, og svarene registreres l\u00f8bende p\u00e5 konsulenternes medbragte iPads, alt imens lyden af kasseapparater og kunder kan h\u00f8res i baggrunden. Hvad der umiddelbart st\u00e5r klart er, at hverken Kian eller Magnus kender samtlige rettigheder og regler. Eksempelvis vidste ingen af dem, at de ikke m\u00e5 sl\u00e6be mere end 250 kilo, n\u00e5r de er under 18 \u00e5r, og derfor er de ogs\u00e5 glade for, at de har f\u00e5et en snak med Jobpatruljen. - Det er da meget rart, at der er nogen, som kommer ud og fort\u00e6ller, hvordan det skal fungere p\u00e5 en arbejdsplads, siger Magnus Carlsen. Samme melding kommer umiddelbart efter fra Kian Lauersen. - Jeg synes, det har v\u00e6ret godt, for s\u00e5 er der nogle, der holder \u00f8je med, om vi g\u00f8r det rigtigt. Men det er ogs\u00e5 lidt m\u00e6rkeligt, n\u00e5r de kommer uanmeldt, siger Kian Lauersen. At de unge ikke har helt styr p\u00e5 deres egne rettigheder, overrasker ikke Martin Thing. Det er langt fra alle unge, som kender og t\u00e6nker p\u00e5 de regler, der er sat til at beskytte dem, n\u00e5r de knokler p\u00e5 deres arbejdsplads. - Det er den oplevelse, vi har hvert \u00e5r. Der er mange ungarbejdere, som ikke f\u00e5r det her at vide, n\u00e5r de starter p\u00e5 arbejdsmarkedet, og derfor vil vi med Jobpatruljen g\u00f8re dem opm\u00e6rksomme p\u00e5 de rettigheder, de har, siger Martin Thing. Han vurderer, at de to ungarbejdere har det godt i det store varehus, men Martin Thing kunne dog godt t\u00e6nke sig, at varehuschefen g\u00f8r mere for at informere de unge om de rettigheder, de har i butikken. Varehuschefen i Kvickly i Nex\u00f8, Lars Kure, er dog uenig i, at de unge ikke f\u00e5r nok info om, hvilke rettigheder, de har, n\u00e5r de tr\u00e6kker i butikkens r\u00f8de uniform. - Jeg kan godt forst\u00e5, at ungarbejderne har sv\u00e6rt ved at huske det hele, men vi har en halvanden time lang introduktion til arbejdet, og de f\u00e5r en k\u00e6mpe mappe med regler, s\u00e5 de er kl\u00e6dt godt p\u00e5, siger varehuschefen. Jobpatruljen efterlader sine foldere p\u00e5 frokostbordet, slukker deres iPads og begiver sig ud gennem de automatiske d\u00f8re og videre ud i Nex\u00f8 for at informere unge og - m\u00e5ske - give en l\u00f8ftet pegefinger til cheferne.", "annotations": [{"label": 2, "user": 1}], "meta": {}, "annotation_approver": null, "hash_id": -3290359368301404164, "scrape_date": ["2020-03-21 13:18:09"], "url": ["https://www.dr.dk/nyheder/regionale/bornholm/loefter-du-mere-end-12-kilo-tag-med-paa-job-med-jobpatruljen"], "section": "Bornholm", "author": "Jens \u00d8rberg Morten S\u00f8g\u00e5rd Volff", "date": ["2019-07-11 13:29"], "title": ["'L\u00f8fter du mere end 12 kilo?': Tag med p\u00e5 job med Jobpatruljen"], "title_summary": ["Fagbev\u00e6gelsens Jobpatrulje er i juli p\u00e5 jagt efter de butikker og chefer, der ikke passer ordentligt p\u00e5 deres unge medarbejdere."], "image_caption": "Jobpatruljen rykker i denne m\u00e5ned ud for at tjekke op p\u00e5 de unges arbejdsforhold. Jobpatruljen er en del af en landsd\u00e6kkende kampagne, som fagbev\u00e6gelsen st\u00e5r bag. (Foto:\u00a0Morten Volff \u00a9\u00a0(c) DR Bornholm) Det typiske problem Jobpatruljen l\u00f8ber ind i er, at de unge ikke har en ans\u00e6ttelseskontrakt, at de unge selv skal finde en afl\u00f8ser, hvis de er syge, og at de under sygdom ikke f\u00e5r den l\u00f8n, som de ellers har ret til. (Foto:\u00a0Morten Volff \u00a9\u00a0(c) DR Bornholm) Jobpatruljens Martin Thing og Frederik Enevoldsen udsp\u00f8rger her ungarbejder Kian Lauersen p\u00e5 16 \u00e5r, hvordan det er at arbejde i Kvickly i Nex\u00f8. (Foto:\u00a0Morten Volff \u00a9\u00a0(c) DR Bornholm) Martin Thing fra Jobpatruljen sp\u00f8rger her Magnus Carlsen, om ungarbejderen har arbejdet med produkter, der indeholder giftige stoffer. Der er nemlig regler for, hvilke produkter, de unge m\u00e5 h\u00e5ndtere. (Foto:\u00a0Morten Volff \u00a9\u00a0(c) DR Bornholm)"}
{"id": 127, "text": "Albert rejser sig fra stolen i m\u00f8delokalet hos filmselskabet SF Studios p\u00e5 Christianshavn. Han smiler lidt drenget og usikkert og stikker h\u00e5nden frem for hilse. Albert er ubarberet, b\u00e6rer en m\u00f8rk t-shirt, der fremh\u00e6ver de massive h\u00e5ndv\u00e6rkerarme og afsl\u00f8rer en fuldt tusset venstre arm. Han virker sp\u00e6ndt, men frem for alt im\u00f8dekommende. Jeg ved, det er fjollet, men det sidste overrasker mig faktisk lidt, for jeg har kun set Albert i rollen som Omar el-Hussein. Den alvorlige, radikaliserede 22-\u00e5rige mand, der en februardag for fem \u00e5r siden angreb deltagerne til et debatm\u00f8de p\u00e5 kulturhuset Krudtt\u00f8nden og den j\u00f8diske synagoge i K\u00f8benhavn og dr\u00e6bte to mennesker. Og jeg har ikke andre ansigter p\u00e5 den 25-\u00e5rige skuespiller end den rolle, han spiller i filmen 'Krudtt\u00f8nden'. Det er Alberts filmdebut efter et meget kort teatertill\u00f8b, og hverken Google eller diverse filmfora har hjulpet mig med info om eller billeder af \"Albert Arthur Amiryan\" inden interviewaftalen. - Det var heller ikke lige en del af planen, at jeg skulle v\u00e6re med i den film, siger han som noget af det f\u00f8rste, efter vi har sat os over for hinanden til hans f\u00f8rste interview med et landsd\u00e6kkende medie. Albert er \u2013 indtil nu \u2013 et ubeskrevet blad i den danske filmbranche. Han er egentlig slet ikke skuespiller, men uddannet t\u00f8mrer og arbejder med sit h\u00e5ndv\u00e6rk i K\u00f8benhavn, hvor Alberts armenske for\u00e6ldre flyttede familien til fra Slagelse, da han var helt lille. F\u00f8rst til Amager. Senere til \u00d8sterbro, hvor Albert stadig bor - cirka 700 meter fra Krudtt\u00f8nden. For at forst\u00e5, hvorfor den unge t\u00f8mrer f\u00e5r rollen som Omar el-Hussein, skal vi godt to \u00e5r tilbage i tiden. I december 2017 tager Albert turen fra \u00d8sterbro til Frederiksberg, hvor Edison-teatret ligger. - Jeg havde en kammerat, der gik til noget teater, og jeg syntes, at det l\u00f8d sp\u00e6ndende. Og s\u00e5 syntes min k\u00e6reste ogs\u00e5, at jeg skulle f\u00e5 mig en hobby, fort\u00e6ller Albert sm\u00e5grinende. - S\u00e5 jeg tog med min kammerat ind til teatret en dag for at tage en snak med dem, og de kunne godt lide mig og min energi, s\u00e5 jeg fik lov til at v\u00e6re med. Og Albert kunne lide at st\u00e5 p\u00e5 scenen. - Jeg havde jo ikke pr\u00f8vet at st\u00e5 foran et publikum f\u00f8r, men det var virkelig fedt, og det var fedt at se, at jeg kunne r\u00f8re publikum med det, jeg gjorde og sagde, siger han godt to \u00e5r efter. - Men det var jo bare det ene teaterstykke, og jeg vidste ikke, om det var muligt at komme til at lave mere, selv om jeg virkelig gerne ville. Albert forlader Edison-teatret uden en af aftale om at lave mere, men med en besked fra instrukt\u00f8ren om, at hun har givet hans navn videre til en af hendes bekendte, der caster til danske film. - Det t\u00e6nkte jeg ikke mere over, men nogle uger efter kom der pludselig en besked p\u00e5 min telefon, fort\u00e6ller Albert. Beskeden er fra Rie Hedegaard, der har arbejdet med at finde de rette skuespillere til danske film siden 1984. Blandt andet til 'Idioterne', 'Festen', 'Flammen & Citronen', 'Submarino' og 'Supercl\u00e1sico'. - Hun sp\u00f8rger, om jeg har lyst til at komme til en casting. Det siger jeg selvf\u00f8lgelig ja til, fort\u00e6ller Albert. P\u00e5 dette tidspunkt ved han ikke, hvilken film Rie Hedegaard s\u00f8ger skuespillere til. Casteren kan lide, hvad hun ser og kalder Albert ind til anden runde. - Det er her, jeg m\u00f8der OC (filminstrukt\u00f8r Ole Christian Madsen), og han fort\u00e6ller lidt om, hvad det er for en film. At det drejer sig om Krudtt\u00f8nden og synagogen, siger Albert. - Og s\u00e5 fort\u00e6ller han, at jeg skal spille Omar el-Hussein, hvis jeg f\u00e5r rollen. Og at jeg lige skal overveje det en ekstra gang. - Jeg t\u00e6nker, at det er en tung rolle. Og s\u00e5 t\u00e6nker jeg, at det bliver en sv\u00e6r rolle, men at det er en stor mulighed, og at jeg skal g\u00f8re et godt stykke arbejde. - Alle har den samme mening om Omar el-Hussein. Det, han har gjort, er utilgiveligt, men jeg tror ogs\u00e5 godt, at folk kan skelne mellem virkelighed og skuespil. S\u00e5 jeg havde faktisk ikke de store bekymringer om den del, siger Albert. Det er ikke mere end et par m\u00e5neder siden, at Albert spillede sit f\u00f8rste skuespil, og han er smigret over, at to s\u00e5 erfarne filmfolk som Rie Hedegaard og Ole Christian Madsen ser et potentiale i ham. Muligheden for at f\u00e5 en rolle i en stor biograffilm fylder mere end overvejelserne om den rolle, han skal spille. - Det er jo en k\u00e6mpe chance, siger Albert og uddyber: - De kommer og sp\u00f8rger mig, om jeg vil have en rolle i en film, hvor jeg skal spille sammen med Nikolaj Coster-Waldau og Lars Brygmann. Selvf\u00f8lgelig vil jeg det. Hvem vil ikke det det? Jeg kom fra ingenting og f\u00e5r s\u00e5dan et tilbud. - Jeg vidste ikke, hvem OC var, f\u00f8r jeg m\u00f8dte ham, men jeg har set 'Game of Thrones', s\u00e5 jeg vidste godt, hvem Nikolaj var, siger Albert. - Og s\u00e5 vidste jeg, at Lars Brygmann er bror til Martin Brygmann, og jeg har altid syntes, at Martin Brygmann var ret sjov, griner skuespilleren. S\u00e5 det var alts\u00e5 ikke en benovet eller ung mand, der m\u00f8dte sit nye sjak p\u00e5 den f\u00f8rste optagedag. - Jeg havde selvf\u00f8lgelig lidt kriller i maven, da jeg stod op den f\u00f8rste dag og skulle af sted, men der kom en ro over det, da vi startede med optagelserne, for jeg havde forberedt mig og vidste pr\u00e6cist, hvad jeg skulle g\u00f8re, siger Albert. - Da vi gik i gang, fik jeg en f\u00f8lelse af, at jeg ikke skulle v\u00e6re t\u00f8mrer mere. Jeg skal v\u00e6re skuespiller. - Det er fedt at kunne leve sig ind i s\u00e5 mange roller og s\u00e5 g\u00e5 tilbage til at v\u00e6re sig selv bagefter, siger Albert. For Albert betyder det helt konkret, at hammeren skal i brug igen. - Det er ikke s\u00e5dan, at der st\u00e5r en lang r\u00e6kke roller og venter p\u00e5 mig, s\u00e5 jeg skal tilbage til t\u00f8mrerarbejdet, s\u00e5 chefen kan r\u00e5be ad mig, griner Albert. Og s\u00e5 kollegaerne kan tage pis p\u00e5 ham og hans nye karriere. - De siger, at jeg er blevet for fimset og sp\u00f8rger, om jeg nu skal til at have alt serveret. Hvis jeg beder en af dem om at tage en sodavand til mig, s\u00e5 f\u00e5r jeg at vide, at jeg selv kan hente den, og at de ikke er mine , siger Albert og sl\u00e5r op i et stort grin. - Nej, de synes, det er fedt for mig, at jeg nu er skuespiller. Vi er gode venner, og jeg var jo ogs\u00e5 sammen med dem, inden jeg startede p\u00e5 skuespillet. Men Albert virker st\u00e5lsat. Karrieren som skuespiller skal forts\u00e6tte og p\u00e5 l\u00e6ngere sigt g\u00f8re det muligt for ham at l\u00e6gge hammeren p\u00e5 hylden. Derfor er han sp\u00e6ndt p\u00e5, hvad folk synes om ham i rollen som Omar el-Hussein. - Jeg h\u00e5ber f\u00f8rst og fremmest, at folk synes, jeg g\u00f8r et godt stykke arbejde. Jeg er debutant, og jeg vil gerne anerkendes og bekr\u00e6ftes i, at jeg g\u00f8r det godt. Det er vigtigt, hvis jeg vil forts\u00e6tte med at v\u00e6re skuespiller, siger Albert og vender tilbage til, at det ikke er en helt let rolle, han debuterer i. - Hvis jeg form\u00e5r at f\u00e5 folk til at hade mig i biografen, s\u00e5 er det vel et tegn p\u00e5, at jeg har gjort et godt stykke arbejde. For det kr\u00e6ver alligevel sin mand at l\u00e6gge navn, ansigt og krop til rollen som en af de mest forhadte mennesker i nyere danmarkshistorie. - Han er ubetinget et af de modigste mennesker i Danmark, og han g\u00e5r ind i rollen med en stor styrke, siger Ole Christian Madsen, der er manuskriptforfatter og instrukt\u00f8r p\u00e5 'Krudtt\u00f8nden'. - Albert spiller meget med sin krop og er meget fysisk i sit skuespil, men samtidig meget intelligent. Han forst\u00e5r tingene meget hurtigt og har et meget kraftigt instinkt. Albert er et naturtalent, og jeg er sikker p\u00e5, at han nok skal f\u00e5 flere roller. Jeg vil i hvert fald meget gerne arbejde sammen med ham igen. Albert virker mere end klar til at sige ja, hvis Ole Christian Madsen ringer. For samarbejdet med den rutinerede instrukt\u00f8r har v\u00e6ret godt, trygt og l\u00e6rerigt, understreger han. Og de personlige ambitioner er umiddelbart store. - Hvad vil man opn\u00e5 som skuespiller? Man vil vel gerne vinde en Oscar, griner Albert, inden han husker sig selv p\u00e5, at han stadig er ny i branchen. Og at der formentlig forventes en god portion ydmyghed. - Lad os se, hvad der sker efter den her film. Jeg er debutant og ved ikke, hvad jeg skal forvente. Jeg kender intet til filmbranchen, og det kan ogs\u00e5 v\u00e6re, at det bliver s\u00e5dan en engangsting. Det kommer jo an p\u00e5, om folk synes, at jeg er god.", "annotations": [{"label": 2, "user": 1}], "meta": {}, "annotation_approver": null, "hash_id": -282405375390407726, "scrape_date": ["2020-03-21 13:18:09"], "url": ["https://www.dr.dk/nyheder/kultur/film/25-aarige-albert-debuterer-i-film-om-terrorangrebet-i-koebenhavn-hvis-folk-hader"], "section": "Film og serier", "author": "Michael \u00d8rtz Christiansen", "date": ["2020-03-07 16:00"], "title": ["25-\u00e5rige Albert debuterer i film om terrorangrebet i K\u00f8benhavn: 'Hvis folk hader mig, har jeg gjort det godt'"], "title_summary": ["- Det var ikke lige en del af planen, siger filmdebutanten om sin rolle som Omar el-Hussein."], "image_caption": "Albert Arthur Amiryan som Omar el-Hussein i 'Krudtt\u00f8nden'. Da dr.dk m\u00f8der ham p\u00e5 filmens premieredag, er sk\u00e6gget og h\u00e5ret blevet l\u00e6ngere, og Albert har ikke lyst til at lade sig fotografere, inden det er blevet trimmet. Det bliver det, inden han m\u00f8der op p\u00e5 den r\u00f8de l\u00f8ber ved Imperial, hvorfra du kan se et billede af ham l\u00e6ngere nede i artiklen. (Foto:\u00a0Christian Geisn\u00e6s \u00a9\u00a0SF Studios) Ole Christian Madsen (med hatten) instruerer Nikolaj Coster-Waldau (th.), der spiller rollen som den fiktive betjent 'Rico' i 'Krudtt\u00f8nden'. (\u00a9\u00a0SF Studios) Albert Arthur Amiryan med sin k\u00e6reste, Malin, og Lars Brygmann p\u00e5 den r\u00f8de l\u00f8ber til gallapremiere p\u00e5 'Krudtt\u00f8nden' i Imperial-biografen i K\u00f8benhavn i onsdags. (Foto:\u00a0Philip Davali \u00a9\u00a0Philip Davali) - Man kommer nok ikke s\u00e5 meget t\u00e6ttere p\u00e5 mennesket bag Omar el-Hussein med den rolle, jeg spiller. Men jeg h\u00e5ber, at man kommer t\u00e6ttere p\u00e5 en forst\u00e5else af, hvordan det kan g\u00e5 s\u00e5 galt, som det g\u00f8r, siger Albert Arthur Amiryan. (\u00a9\u00a0SF Studios)"}
{"id": 128, "text": "Hvis du gerne vil et smut til Hamborg for at shoppe de sidste julegaver eller tage en g\u00e5tur p\u00e5 et julemarked, s\u00e5 bliver det fra i dag lettere. DSB har nemlig indsat flere afgange til den tyske by fra K\u00f8benhavn, Kolding og Aarhus. - Vi oplever en virkelig stor interesse for at rejse med tog til udlandet, blandt andet fordi mange gerne vil v\u00e6re med til at mindske milj\u00f8aftrykket, fort\u00e6ller Tony Bispeskov, der er informationschef ved DSB. For folk, der rejser fra K\u00f8benhavn til Hamborg, vil de nye afgange erstatte turen med f\u00e6rge via R\u00f8dby-Puttgarden, da toget i stedet k\u00f8rer over Fyn og Jylland. - Det betyder, at turen bliver lidt l\u00e6ngere, hvis man m\u00e5ler i kilometer, til geng\u00e6ld bliver den hurtigere. Det er selvf\u00f8lgelig, fordi toget kan k\u00f8re op mod 180 km/t, forklarer Tony Bispeskov, der ogs\u00e5 p\u00e5peger, at f\u00e6rgen ogs\u00e5 er mere milj\u00f8belastende. P\u00e5 kystbanen, som er en togstr\u00e6kning med Malm\u00f6 C og Helsing\u00f8r, er der ikke meget begejstring at spore over den nye k\u00f8replan. For pendlerne betyder k\u00f8replans\u00e6ndringen nemlig, at turen bliver 3 minutter l\u00e6ngere. Og det er falder ikke i god jord hos Peter Langford, der er talsmand for Pendlerklubben Kystbanen: - Kystbanen er absolut den langsomste togstr\u00e6kning med den type togs\u00e6t. Dens gennemsnitshastighed er langt lavere end andre steder p\u00e5 Sj\u00e6lland, forklarer han. Den l\u00e6ngere k\u00f8replan er et fors\u00f8g fra DSB's side p\u00e5 at g\u00f8re k\u00f8replanen mere robust. - Kystbanen er pr\u00e6get af mange forsinkelser fra Sverige. Og n\u00e5r forsinkede tog skal ind i Danmark, s\u00e5 rammer de en meget bef\u00e6rdet str\u00e6kning med Kastrup og K\u00f8benhavns Hovedbaneg\u00e5rd, forklarer Tony Bispeskov og fors\u00e6tter: - Derfor skal togene i fremtiden holde l\u00e6ngere tid p\u00e5 K\u00f8benhavns Hovedbaneg\u00e5rd, s\u00e5 vi undg\u00e5r forsinkelser p\u00e5 resten af str\u00e6kningen. Og selvom det er ikke var den l\u00f8sning Peter Langford havde h\u00e5bet p\u00e5, s\u00e5 ser han frem til, at han m\u00e5ske kan stole mere p\u00e5 k\u00f8replanen. - Som situationen er, s\u00e5 vil vi jo hellere have noget, som vi kan regne med.", "annotations": [{"label": 2, "user": 1}], "meta": {}, "annotation_approver": null, "hash_id": 2832884707885894683, "scrape_date": ["2020-03-21 13:18:09"], "url": ["https://www.dr.dk/nyheder/regionale/hovedstadsomraadet/ny-togkoereplan-traeder-i-kraft-flere-afgange-til-udlandet"], "section": "K\u00f8benhavn", "author": "Kamilla M\u00e6rsk", "date": ["2019-12-15 13:56"], "title": ["Ny togk\u00f8replan tr\u00e6der i kraft: Flere afgange til udlandet, forl\u00e6nget rejsetid og nye stop"], "title_summary": ["DSB har lavet \u00e6ndringer p\u00e5 flere fjern- og regionaltog landet over."], "image_caption": "Du skal nok lige tjekke rejseplanen, f\u00f8r du drager mod toget i dag, DSB har nemlig lavet \u00e6ndringer i k\u00f8replanerne landet over. (Foto:\u00a0KELD NAVNTOFT \u00a9\u00a0Scanpix)"}
{"id": 129, "text": "For niende \u00e5r i tr\u00e6k sejlede kajakroerne i K\u00f8benhavn Lucia-optog i kanalen ved Nyhavn. Roerne skulle m\u00f8de op med deres kajakker pyntet til \"bristepunktet med gran, lysk\u00e6der, juletr\u00e6er, levende lys, nisser og rensdyr\". Den mest i\u00f8jnefaldende udpyntning bliver bel\u00f8nnet med en flaske champagne. Lucia-optoget er blevet en tradition, og ogs\u00e5 i Aalborg sejlede kajakroerne julen ind. Se billederne nedenfor. /DR Nyheder", "annotations": [{"label": 2, "user": 1}], "meta": {}, "annotation_approver": null, "hash_id": 1466711403727800630, "scrape_date": ["2020-03-21 13:18:09"], "url": ["https://www.dr.dk/nyheder/regionale/hovedstadsomraadet/kajakroere-i-lucia-optog-i-nyhavn"], "section": "K\u00f8benhavn", "date": ["2019-12-13 20:11"], "title": ["Kajakroere i Lucia-optog i Nyhavn"], "title_summary": ["Kajakkerne er pyntet med alt fra gran, lysk\u00e6der, nisser og rensdyr."], "image_caption": "Kajakroerne m\u00f8dtes ved 17-tiden og sejlede til Nyhavn. (Foto:\u00a0THOMAS SJ\u00d8RUP \u00a9\u00a0Scanpix) Ogs\u00e5 tr\u00e6skibe og restauranter er pyntet op og bidrog til julestemningen (Foto:\u00a0THOMAS SJ\u00d8RUP \u00a9\u00a0Scanpix) Kajakroerne sang julen ind ved Nyhavn. Bag arrangementet st\u00e5r Kayak Bar og Kayak Republic. (Foto:\u00a0THOMAS SJ\u00d8RUP \u00a9\u00a0Scanpix) Bagefter gik turen til Christianshavn og en f\u00e6lles julefrokost. (Foto:\u00a0THOMAS SJ\u00d8RUP \u00a9\u00a0Scanpix)"}
{"id": 130, "text": "N\u00e5r sejlet kn\u00e6kker p\u00e5 b\u00e5den, vandet fosser ind ad det hullede skrog, eller n\u00e5r en b\u00f8lge s\u00e5 sm\u00e5t t\u00e5rner sig op foran b\u00e5den, skal hj\u00e6lpen helst v\u00e6re hurtigt p\u00e5 vej. Og det er netop m\u00e5let med en ny app, som p\u00e5 23 dage har f\u00e5et 5.550 sejlere til at gribe smartphonen, n\u00e5r de st\u00e6vner ud i det danske farvand. SejlSikkert-Alarm, som appen hedder, g\u00f8r det muligt for sejlerne at indsende sejlplaner og GPS-koordinator til Joint Rescue Coordination Centre, JRCC, der tager sig af n\u00f8dstedte sejlere som en del af det danske forsvar. - Jeg er rigtig glad for, at sejlerne har taget godt imod den. Jeg tror, at appen kan v\u00e6re med til at \u00f8ge sikkerheden blandt sejlere, kajakroere, fiskere og alle dem, som sejler med mindre fart\u00f8jer, siger Sten Emborg, der er projektleder for appen hos S\u00f8sportens Sikkerhedsr\u00e5d. Forsvaret var s\u00e5 sent som i g\u00e5r ude med en opfordring til sejlerne om at installere appen. Det skete i forbindelse med en redningsaktion i Ringk\u00f8bing Fjord, hvor en ung tysk mand m\u00e5tte hj\u00e6lpes op af redningstjenestens helikopter, efter at hans jolle k\u00e6ntrede i mandags. Sejleren slap med livet i behold, men det kan nemt g\u00e5 galt, blandt andet fordi redningstjenesten ikke altid ved, hvor sejleren befinder sig, n\u00e5r de f\u00e5r alarmopkaldet. - Det betyder, at helikopteren m\u00e5 flyve over et langt st\u00f8rre omr\u00e5de, men ved hj\u00e6lp af appen kan de starte efters\u00f8gningen p\u00e5 det sted, hvor sejleren h\u00f8jst sandsynlig er, siger Sten Emborg. Og det er vigtigt, at hj\u00e6lpen hurtigt er fremme, og det er uanset, om det er sommer eller vinter p\u00e5 vores breddegrader, siger Sten Emborg: - Det kan v\u00e6re, at man overlever i vandet i fire til fem timer, n\u00e5r det er varmt, mens det kun er en enkelt time om vinteren. Derfor er det meget afg\u00f8rende, at man f\u00e5r sat redningsaktionen ind hurtigt og pr\u00e6cist, hvad enten det er b\u00e5d eller helikopter, siger Sten Emborg og pointerer, at der som regel er 15-16 sejlere, som drukner i de danske farvande om \u00e5ret. I R\u00f8nne Sejlklub p\u00e5 Bornholm er formand Anders Funch Nielsen st\u00e6rkt begejstret over den nye digitale redningskrans. Tilsvarende professionelt udstyr kan nemlig koste 10.000 kroner, og det er ikke alle, som n\u00f8dvendigvis lige investerer i den type udstyr, n\u00e5r de skal k\u00f8be deres f\u00f8rste b\u00e5d, kajak eller jolle. - Med den nye app er du d\u00e6kket godt op, og for nye sejlere og dem, som ikke vil ofre de store penge for sikkerhed, er den jo genial, siger Anders Funch Nielsen, der udover sit formandskab ogs\u00e5 er ambassad\u00f8r for S\u00f8sportens Sikkerhedsr\u00e5d i Sejlklubben. Derfor har Anders Funch Nielsen v\u00e6ret godt i gang med at sprede budskabet om appen b\u00e5de p\u00e5 klubbens facebookside, men ogs\u00e5 i \u00d8ens Marinecenter, hvor han arbejder som butiksleder. - Jeg ved, at der er flere, som henter appen, og jeg tror, at efterh\u00e5nden som folk f\u00e5r kendskab til den, vil der v\u00e6re flere, der kommer til at bruge den, siger formanden. SejlSikkert-Alarm kan hentes til b\u00e5de iPhone og Android, og den er gratis.", "annotations": [{"label": 2, "user": 1}], "meta": {}, "annotation_approver": null, "hash_id": -2455051960016747757, "scrape_date": ["2020-03-21 13:18:09"], "url": ["https://www.dr.dk/nyheder/regionale/bornholm/over-5000-sejlere-har-sikret-sig-med-digital-redningskrans"], "section": "Bornholm", "author": "Morten S\u00f8g\u00e5rd Volff", "date": ["2019-07-18 14:45"], "title": ["Over 5.000 sejlere har sikret sig med digital redningskrans"], "title_summary": ["Trygfonden og S\u00f8sportens Sikkerhedsr\u00e5ds nye app er blevet hentet af 5.550 fritidssejlere p\u00e5 23 dage."], "image_caption": "Anders Funch Nielsen er SejlSikkert-ambassad\u00f8r p\u00e5 Bornholm, og han har v\u00e6ret med til at udbrede kendskabet til en ny app, der skal hj\u00e6lpe n\u00f8dstedte sejlere i Danmark. (Foto:\u00a0Morten Volff \u00a9\u00a0(c) DR Bornholm) Joint Rescue Coordination Centre, JRCC, sender helikoptere og redningsb\u00e5de ud til n\u00f8dstedte sejlerne. (\u00a9\u00a0Sten Emborg) Anders Funch Nielsens b\u00e5d \"Najaden II\" er allerede udstyret med en r\u00e6kke radio- og n\u00f8dsystemer, der kan redde ham, hvis der sker noget. Det har dog ikke stoppet ham i at hente Sejlsikkert-Alarm-appen. (Foto:\u00a0Morten Volff \u00a9\u00a0(c) DR Bornholm)"}
{"id": 131, "text": "At jyderne modsat k\u00f8benhavnerne er n\u00e6rige, er m\u00e5ske \u00e9n af de mest slidte fordomme mellem Jylland og Sj\u00e6lland. Ikke desto mindre ser det ud til, at fordommen holder stik, n\u00e5r man ser p\u00e5, hvem der fast \u00e9n gang om m\u00e5neden sender penge til hj\u00e6lpeorganisationerne Red Barnet, R\u00f8de Kors og Folkekirkens N\u00f8dhj\u00e6lp. Hos alle tre organisationer er borgere fra Region Hovedstaden overrepr\u00e6senteret blandt de faste bidragsydere, og hos R\u00f8de Kors og Folkekirkens N\u00f8dhj\u00e6lp udg\u00f8r hovedstadsborgerne n\u00e6sten halvdelen af de faste betalere, imens samme befolkningsgruppe udg\u00f8r under en tredjedel af den samlede befolkning. Hos R\u00f8de Kors kommer det ikke bag p\u00e5 fundraisingchef Morten J\u00f8rgensen, at s\u00e5 stor en del af de faste st\u00f8tter kommer fra hovedstadsomr\u00e5det. Det er nemlig i og omkring hovedstaden, at R\u00f8de Kors bruger flest penge, s\u00e5 folk bliver generelt mere eksponeret for dem her. Man er dog opm\u00e6rksom p\u00e5 at komme hele landet rundt, siger Morten J\u00f8rgensen. - Generelt kan vi altid blive bedre til at n\u00e5 hele Danmark rundt, og hvis det lykkes os i mindre grad at n\u00e5 ud til alle, skal vi finde ud af hvorfor, og hvad vi kan g\u00f8re bedre, siger han. Helt den samme opfattelse og forklaring har man hos Red Barnet, hvor de ogs\u00e5 vil kigge p\u00e5, hvordan de kan f\u00e5 flere fra Jylland og Fyn til at betale fast, siger Merete Falkenstr\u00f8m, der er fundraising- og marketingschef i Red Barnet. - Bare fordi man ikke bor i hovedstadsomr\u00e5det, har man da lige s\u00e5 stort et hjerte som alle andre. I Red Barnet har vi lyst til at komme rundt i hele landet og fort\u00e6lle og snakke med dem, der gerne vil st\u00f8tte os fast, siger hun. Hos Folkekirkens N\u00f8dhj\u00e6lp erkender man, at hovedstaden er bedst til at sende penge. Til geng\u00e6ld oplever man, at jyderne vil bruge mere tid p\u00e5 frivilligt arbejde, siger Birgitte Qvist-S\u00f8rensen, der er generalsekret\u00e6r i Folkekirkens N\u00f8dhj\u00e6lp. - K\u00f8benhavnerne giver flere penge, men de bliver s\u00e5 siddende inde i deres lejligheder. Jyderne giver f\u00e6rre penge, men de er til geng\u00e6ld frivilligt ude p\u00e5 gader og str\u00e6der, siger hun. Der er faktisk forskel p\u00e5, hvordan vi hver og is\u00e6r har lyst til at donere. Det siger Lisbeth Pilegaard, der er direkt\u00f8r for Institut for Parti og Demokrati. Hun har over 20 \u00e5rs erfaring med n\u00f8dhj\u00e6lpsarbejde. - Jeg tror ikke, der er forskel p\u00e5, om man bor i en st\u00f8rre by eller p\u00e5 landet, eller om man bor i hovedstadsomr\u00e5det eller i Jylland, siger hun. - Jeg tror, der er forskel p\u00e5, hvordan man gerne vil give. Nogen vil give fast, mens andre giver et st\u00f8rre bel\u00f8b til en konkret indsamling. Lisbeth Pilegaard understreger dog, at det er vigtigt, at organisationerne kigger indad og sikrer sig, at de er lige meget tilstede i hele landet. Man skal vide lige meget om, hvordan verden lider, og hvordan man kan hj\u00e6lpe, uanset hvor man bor. - Hj\u00e6lpeorganisationer skal fort\u00e6lle om, hvad det er, de laver. Og de skal n\u00e5 ud til hele Danmark. Der kan godt v\u00e6re en tendens til, at man fokuserer p\u00e5 de st\u00f8rre byer, og der hvor der er uddannelsesinstitutioner og mange unge. S\u00e5 kan man godt glemme andre dele af Danmark, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": -5350027989524615350, "scrape_date": ["2020-03-21 13:18:09"], "url": ["https://www.dr.dk/nyheder/regionale/hovedstadsomraadet/stor-forskel-paa-noedhjaelpsdonationer-koebenhavnerne-giver"], "section": "K\u00f8benhavn", "author": "Oliver Breum", "date": ["2019-12-14 15:00"], "title": ["Stor forskel p\u00e5 n\u00f8dhj\u00e6lpsdonationer: 'K\u00f8benhavnerne giver penge - jyderne giver tid'"], "title_summary": ["Hos flere hj\u00e6lpeorganisationer er hovedstadsborgerne overrepr\u00e6senteret blandt de faste betalere."]}
{"id": 132, "text": "Det har ikke v\u00e6ret helt nemt at komme til Bornholm i de f\u00f8rste dage af juli. I hvert fald, hvis man tager f\u00e6rgen mellem Ystad og R\u00f8nne. For Bornholmslinjen, som er den rute, der forbinder Bornholm med resten af Danmark, har v\u00e6ret ramt af flere forsinkelser. Den seneste tids forsinkelser begyndte i torsdags, da propellerne p\u00e5 Express 1 ikke virkede ordentligt, hvilket gjorde, at f\u00e6rgerne sejlede med forsinkelser p\u00e5 sine formiddags- og middagsafgange. Dagen efter kunne den lokale avis Bornholms Tidende berette, at en systemfejl i Molslinjens bookingsystem gjorde, at over 50 f\u00e6rgebilletter til motorcykler i den efterf\u00f8lgende weekend m\u00e5tte bookes om eller aflyses. Fejlen blev dog rettet umiddelbart efter. Det blev forsinkelserne derimod ikke. Flere afgange var forsinket om l\u00f8rdagen og s\u00f8ndagen, og s\u00f8ndag aften ramte hurtigf\u00e6rgen Max Mols en genstand i havnen i R\u00f8nne. Havariet fik en del af f\u00e6rgens hydrauliksystem til at g\u00e5 i stykker, og det bet\u00f8d endnu en gang forsinkelser, men denne gang p\u00e5 stort set alle afgange dagen efter. Dertil har flere kunder haft problemer med at komme igennem til Bornholmslinjens kundesupport, hvilket if\u00f8lge Bornholmslinjen selv skyldes en fejl hos TDC. - Det har \u00e5benbart v\u00e6ret en udfordring for Bornholmslinjen at have en gnidningsfri f\u00e6rgedrift her i sommerferien, lyder det fra formand for Bornholms Passagerforening Ann Hartl. Det er et problem, n\u00e5r f\u00e6rgen ikke sejler som den skal \u2013 ikke kun for \u00f8ens fastboende, som ofte rejser mellem Bornholm og det \u00f8vrige Danmark, men ogs\u00e5 for de turister, som g\u00e6ster \u00f8en, lyder det fra Ann Hartl: - Det er vigtigt for Bornholm som helhed, at det fungerer, og at de g\u00e6ster, som kommer hertil oplever, at det er nemt at komme til Bornholm, siger formanden. Hos Molslinjen, der driver ruten Bornholmslinjen, erkender man, at de mange passagerer her i sommers\u00e6sonen presser f\u00e6rgerne, men en stor del af forsinkelserne har v\u00e6ret ude af rederiets h\u00e6nder. For der er tale om uheld, n\u00e5r begge hurtigf\u00e6rger p\u00e5 ruten mellem Ystad og R\u00f8nne har v\u00e6ret ramt af tekniske vanskeligheder her i h\u00f8js\u00e6sonen, lyder det fra Jesper Maack, der er pressechef hos Molslinjen. - Vi har v\u00e6ret plaget af to mekaniske nedbrud, og det er sv\u00e6rt at gardere sig imod, og det er ikke et optimalt tidspunkt at have tekniske problemer, siger han. Derudover er der ogs\u00e5 en hel del passagerer, som ikke helt er vant til at k\u00f8re ombord p\u00e5 f\u00e6rgerne, p\u00e5peger Jesper Maack, der refererer til en r\u00e6kke veteranbiler i weekenden, som havde sv\u00e6rt ved at k\u00f8re ombord p\u00e5 hurtigf\u00e6rgen, hvilket resulterede i forsinkelser. - S\u00e5 snart vi mister noget tid i havn, bliver det sv\u00e6rt at overholde sejlplanen, siger pressechefen. Formanden for Bornholms passagerforening, Ann Hartl, har fuld forst\u00e5else for, at der kan v\u00e6re problemer med sejladsen i de travle perioder, men hun ser gerne, at Bornholmslinjen g\u00f8re mere. - Det er vigtigt, at selskabet forst\u00e5r, at de har en forpligtigelse til at informere passagerne om muligheder for kompensation, og det nemmeste ville v\u00e6re at placere en brochure ombord p\u00e5 f\u00e6rgen eller i f\u00e6rgeterminalen, s\u00e5 passagerne er klar over, hvilke rettigheder, de har, siger formanden. Men Molslinjens pressechef, Jesper Maack, er ikke lun p\u00e5 den id\u00e9. Han mener, at reglerne for kompensation er s\u00e5 indviklede, at det hverken vil gavne bornholmere eller turister, hvis man placerede brochurer eller foldere ombord p\u00e5 skibet. - Der er en r\u00e6kke forhold, som afg\u00f8r, om man har ret til kompensation, og det vil bare skabe un\u00f8dig forvirring. Lad os nu huske p\u00e5, at der har v\u00e6ret nogle forsinkelser i den forgangne uge, men ellers sejler f\u00e6rgerne frem og tilbage uden de store forsinkelser, siger pressechefen. Det er f\u00f8rste gang, Molslinjen sejler passagerer til og fra Bornholm i sommerferien.", "annotations": [{"label": 2, "user": 1}], "meta": {}, "annotation_approver": null, "hash_id": -4893581249863308109, "scrape_date": ["2020-03-21 13:18:09"], "url": ["https://www.dr.dk/nyheder/regionale/bornholm/forsinkelser-havari-og-systemfejl-bornholmerfaerge-plaget-af-uheld"], "section": "Bornholm", "author": "Jens \u00d8rberg Thomas Kofoed Poulsen Morten S\u00f8g\u00e5rd Volff", "date": ["2019-07-09 18:43"], "title": ["Forsinkelser, havari, og systemfejl: Bornholmerf\u00e6rge plaget af uheld"], "title_summary": ["Trafikken mellem Bornholm og resten af landet har v\u00e6ret ramt af problemer i starten af sommerferien."], "image_caption": "Bornholmslinjens f\u00e6rger fragtede knap 211.000 passagerer mellem Ystad og R\u00f8nne i sidste m\u00e5ned. (Foto:\u00a0Rene Kurtik \u00a9\u00a0dr) Hurtigf\u00e6rgen Max Mols ramte en genstand i R\u00f8nne Havn s\u00f8ndag aften, hvilket bet\u00f8d, at en del af f\u00e6rgens s\u00e5kaldte hydraulik blev sl\u00e5et l\u00f8s. Havariet medf\u00f8rte omfattende forsinkelser i g\u00e5r mandag. (Foto:\u00a0Lis Eils\u00f8e \u00a9\u00a0dr)"}
{"id": 133, "text": "Efter statsminister Mette Frederiksen (S) i g\u00e5r meddelte, at blandt andet fris\u00f8rer, storcentre, fitnesscentre og restauranter skulle lukke i dag klokken 10, tog de en hurtig beslutning i fris\u00f8rsalonen Capillum p\u00e5 Falen i Odense. De skulle holde \u00e5bent hele natten. - Lige s\u00e5 snart statsministeren havde talt, s\u00e5 ringede min kollega og jeg sammen. Vi havde allerede aftalt, at vi skulle st\u00e5 standby, hvis det endte ud i det her, siger den ene af de to indehavere, Tenna Dyrby. Efter en almindelig arbejdsdag \u00e5bnede fris\u00f8rsalonen igen klokken 23 i g\u00e5r aftes og lukkede som planlagt klokken 10 i dag. - Vi har udnyttet alle de timer, vi overhovedet kunne, s\u00e5 vi kunne tilfredsstille alle vores kunder, og det er det vigtigste for os, siger Tenna Dyrby. Fris\u00f8rtiderne i l\u00f8bet af natten blev lynhurtigt booket af kunderne, som prim\u00e6rt var unge mennesker, og Tenna Dyrby var glad for beslutningen om at holde \u00e5bent. - Vores kunder har taget sindssygt godt imod det. Vi udnytter bare tiden i stedet for at ligge derhjemme og sove, siger hun. Men fris\u00f8rsalonen har ogs\u00e5 m\u00f8dt meget kritik for at holde ekstra \u00e5bent, n\u00e5r nu udmeldingen var, at man skulle til at lukke ned. - Heldigvis ikke fra vores kunder, for det er jo dem, vi lever af. Men det, der har v\u00e6ret lidt frustrerende, var, at da jeg m\u00f8dte klokken 23, havde jeg f\u00e5et mange ikke s\u00e6rlig rare telefonopkald til salonen. En r\u00f8dgl\u00f8dende telefon med mange kritiske kommentarer gjorde, at Tenna Dyrby overvejede en ekstra gang, om de skulle lukke ned, men valgte til sidst blot at sl\u00e5 telefonen helt fra. - Folk truede og kom med meget dumme kommentarer og blev ved med at ringe herind, siger hun. Alligevel valgte de to indehavere at holde butikken \u00e5ben s\u00e5 l\u00e6nge som muligt. - Vi er selvst\u00e6ndige. Der er ikke nogen, der betaler os l\u00f8n, udover det, der kommer i kassen. Vi er meget enige om det, og det har slet ikke v\u00e6ret til diskussion. Vi st\u00e5r ved det, og folk m\u00e5 svine os til alt det de vil, og vi fortryder det ikke, siger Tenna Dyrby. Hun understreger, at de har fuldt regeringens retningslinjer og taget alle forholdsregler blandt andet med brug af h\u00e5ndsprit, brug af ny kappe for hver kunde og afspritning af fris\u00f8rstolene l\u00f8bende. - Vi vasker h\u00e6nder imellem alle vores kunder, og vi lukker ned klokken 10, s\u00e5 vi kan ikke se, hvad vi g\u00f8r forkert, siger Tenna Dyrby. En af de kunder, der dukkede op i fris\u00f8rsalonen inden klokken 10 onsdag formiddag, var Frederikke Laursen. - Jeg l\u00f8ber selvf\u00f8lgelig en risiko ved at s\u00e6tte mig i stolen hernede. Men jeg synes lige, jeg skulle fork\u00e6le mig selv en sidste gang, nu hvor jeg ikke ved, hvorn\u00e5r jeg kan komme ud ad d\u00f8ren og til fris\u00f8ren igen, siger Frederikke Laursen og forts\u00e6tter: - Jeg har et godt forhold til dem hernede, og jeg ved, at de tager deres forholdsregler.", "annotations": [{"label": 1, "user": 1}], "meta": {}, "annotation_approver": null, "hash_id": -6943663089064531640, "scrape_date": ["2020-03-21 13:18:09"], "url": ["https://www.dr.dk/nyheder/regionale/fyn/frisoer-klippede-kunder-hele-natten-vi-har-udnyttet-tiden-i-stedet-sove"], "section": "Fyn", "author": "Anne Mette Dam Thrane Annesofie Brochstedt", "date": ["2020-03-18 12:24"], "title": ["Fris\u00f8r klippede kunder hele natten: \u2019Vi har udnyttet tiden i stedet for at sove\u2019"], "title_summary": ["Fris\u00f8rsalon i Odense var fuldt booket hele natten. Det gav glade kunder, men ogs\u00e5 mange kritiske kommentarer."], "image_caption": "Fris\u00f8rsalonen Capillum i Odense fik mange kommentarer fra folk, fordi de holdt \u00e5bent hele natten. (Foto:\u00a0Annesofie Brochstedt) Frederikke Laursen skulle n\u00e5 at have reflekser i h\u00e5ret, inden fris\u00f8rsalonen Capillum p\u00e5 Falen i Odense lukkede ned i dag klokken 10. Her er det en af indehaverne, Tenna Dyrby, der ordner Frederikkes h\u00e5r. Hun havde travlt i salonen natten igennem. (Foto:\u00a0Annesofie Brochstedt)"}
{"id": 134, "text": "Coronavirusset har p\u00e5virket hele Kina og i s\u00e6rdeleshed omr\u00e5det omkring Wuhan i de seneste uger, og konsekvenserne er s\u00e5 store, at de n\u00e5r hele verden rundt. Det g\u00e6lder ogs\u00e5 Danmark. Smittefaren har medf\u00f8rt strenge karant\u00e6neregler i dele af Kina. De rammer Danmarks mulighed for at s\u00e6lge til dem, mulighederne for at f\u00e5 bes\u00f8g fra Kina og for at k\u00f8be kinesiske produkter, som danske virksomheder selv skal bruge til at producere og s\u00e6lge. Her er fire eksempler p\u00e5, hvordan danske virksomheder i disse uger m\u00e5 lade deres bundlinjer blive afgjort af virussets udbredelse p\u00e5 den anden side af jordkloden, og de restriktioner som den kinesiske stat har indf\u00f8rt for at d\u00e6mme op for smitten. Store dele af de danske minkpelse skulle have v\u00e6re solgt p\u00e5 Kopenhagen Furs februarauktion. Men den blev aflyst, fordi mange kinesiske opk\u00f8bere ikke havde mulighed for at m\u00f8de op og byde p\u00e5 de omkring to millioner skind. Den aflysning p\u00e5virker \u00f8konomien hos minkavlere i hele landet. For den enkelte minkavler betyder det et ekstra \u00f8konomisk pres. Det m\u00e6rker Jesper S\u00f8rensen, der har en minkfarm i Brovst i Nordjylland. - \u00d8konomisk betyder det, at vi mangler 200.000 kroner til at betale foder og l\u00f8nning med. Det er p\u00e5 bankens n\u00e5de, jeg lever lige nu, fort\u00e6ller han. N\u00e6ste auktion er i april, og minkavlerne m\u00e5 derfor krydse fingre for, at den nuv\u00e6rende situation ikke forts\u00e6tter s\u00e5 lang tid. - Ellers skal vi ud og finde endnu flere penge. N\u00e5r vi ikke f\u00e5r penge for vores skind, s\u00e5 har vi ingen indtjening, fort\u00e6ller Jesper S\u00f8rensen. Det kommer n\u00e6ppe som en stor overraskelse for nogen, at kineserne udg\u00f8r en rigtig stor del af verdens turister. Men f\u00e6rre lander herhjemme for tiden, og det p\u00e5virker turistattraktioner i Danmark. H. C. Andersen er et af de brands, som kineserne i h\u00f8j grad bliver tiltrukket af, og derfor er det en bet for museet H. C. Andersens Hus i Odense, at rejser ud af Kina bliver aflyst i \u00f8jeblikket. - Vi frygter det meget lige nu. Det vil betyde millioner af kroner, hvis det forts\u00e6tter, fort\u00e6ller museumsinspekt\u00f8r for Odense Bys Museer Torben Gr\u00f8ngaard. Den kinesiske regering har anmodet om, at der ikke arrangeres grupperejser ud af landet f\u00f8r til maj. Men bliver den periode forl\u00e6nget ind i de travle sommerm\u00e5neder, kan det f\u00e5 stor betydning for antallet af kinesiske g\u00e6ster og dermed m\u00e6ngden af turismekroner i kassen hos Odense Bys Museer. - Hvis vi forestiller os, at der slet ingen kinesere kommer, betyder det en forskel p\u00e5 mellem tre og fem millioner kroner. Det er mange penge for en organisation af vores st\u00f8rrelse, fort\u00e6ller Torben Gr\u00f8ngaard. Generelt er frav\u00e6ret af kinesiske turister dog ikke lammende for den danske turistindustri, oplyser VisitDenmark. Hvert \u00e5r booker kineserne omkring 275.000 overnatninger i Danmark. Det er en lille andel sammenlignet med de 21 millioner tyske overnatninger, der hvert \u00e5r bliver booket, og de knap 4 millioner overnatninger som svenskere og nordm\u00e6nd tilsammen st\u00e5r for. S\u00e5 det er kun enkelte turistattraktioner, som for eksempel H. C. Andersen-attraktionerne i Odense, der kommer til at m\u00e6rke det. Og s\u00e5 vil enkelte butikker muligvis ogs\u00e5 kunne m\u00e6rke det, vurderer direkt\u00f8r i VisitDenmark Flemming Bruhn. - Generelt l\u00e6gger kineserne ikke s\u00e5 mange penge hos museer. Til geng\u00e6ld l\u00e6gger de mange penge i butikker i Odense og K\u00f8benhavn. Sko og tasker er markant billigere for dem at k\u00f8be end derhjemme, siger han. Mange fabrikker i Kina har v\u00e6ret lukket ned i l\u00f8bet af de seneste uger. Det betyder, at danske virksomheder kan have sv\u00e6rt ved at f\u00e5 fat i forskellige dele og komponenter til maskiner eller computere. Det g\u00e6lder blandt andet dele til tandl\u00e6geudstyr og Hos OGaming i Vejle er deres arbejde med at samle specifikt komponerede computere til gaming ogs\u00e5 blevet besv\u00e6rliggjort. Det er nemlig sv\u00e6rt at g\u00f8re, hvis man ikke kan f\u00e5 fat i de rigtige dele. - Visse komponenter er begyndt at stige i pris, og andre er sv\u00e6re overhovedet at f\u00e5, fort\u00e6ller firmaets direkt\u00f8r, Stefan Bargisen. Det skyldes b\u00e5de, at produktionen er g\u00e5et ned, men ogs\u00e5 at markedet er blevet p\u00e5virket af usikkerheden. - Mange af de st\u00f8rre akt\u00f8rer er begyndt af hamstre, s\u00e5 de er sikre p\u00e5 at have produkter p\u00e5 lager, vurderer Stefan Bargisen. Det er ikke kun enkelte dele, som danske firmaer st\u00e5r og mangler. Flere danske virksomheder har store dele af deres produktion i Kina, og de st\u00e5r derfor med fabrikker, der ikke producerer i \u00f8jeblikket. Det g\u00e6lder for eksempel m\u00f8belvirksomheden Actona. De ved ikke, hvorn\u00e5r de igen kan starte deres fabrik med 300 ansatte op igen. - Der g\u00e5r i hvert fald \u00e9n uge mere og m\u00e5ske ogs\u00e5 n\u00e6rmere to uger, fort\u00e6ller direkt\u00f8r for Actona Thomas Villadsen. Hos Grundfos, der er verdens st\u00f8rste pumpevirksomhed, har man ogs\u00e5 haft lukket sin fabrik i Shanghai ned. Den er nu gen\u00e5bnet, men produktionen er slet ikke p\u00e5 fuld kraft, fordi omkring 1000 af deres 2200 medarbejdere ikke kan komme p\u00e5 arbejde. - De m\u00e5 simpelthen ikke rejse fra de byer, de bor i og ud til kysten, hvor vores fabrik ligger. S\u00e5 de kan ikke komme, og myndighederne er meget restriktive, fort\u00e6ller kommunikationschef hos Grundfos Peter Trillingsgaard. N\u00e5r produktionen k\u00f8rer p\u00e5 lavt blus, kan det betyde, at Grundfos om kort tid ikke kan f\u00f8lge med eftersp\u00f8rgslen. - I l\u00f8bet af nogle uger begynder det at f\u00e5 nogle konsekvenser i forhold til, at vi ikke kan producere det, som vores kunder eftersp\u00f8rger, vurderer Peter Trillingsgaard.", "annotations": [{"label": 1, "user": 1}], "meta": {}, "annotation_approver": null, "hash_id": -4596084256256703973, "scrape_date": ["2020-03-21 13:18:09"], "url": ["https://www.dr.dk/nyheder/regionale/fyn/faerre-h-c-andersen-turister-aflyst-pelsauktion-og-lukkede-fabrikker-saadan"], "section": "Fyn", "author": "Michael Strandfelt Allan Bo Poulsen Christine N\u00f8rgaard", "date": ["2020-02-17 19:46"], "title": ["F\u00e6rre H. C. Andersen-turister, aflyst pelsauktion og lukkede fabrikker: S\u00e5dan p\u00e5virker coronavirus danske virksomheder"], "title_summary": ["Udbredelsen af coronavirus udfordrer danske firmaer med forbindelse til Kina."], "image_caption": "F\u00e6rre kinesiske turister bes\u00f8ger Danmark i \u00f8jeblikket. (Foto:\u00a0Thomas lekfeldt \u00a9\u00a0Scanpix) Odense Bys Museer, som Torben Gr\u00f8ngaard er inspekt\u00f8r for, driver syv udstillingssteder i Odense. Heriblandt H. C. Andersens Hus, H. C. Andersens Barndomshjem og H. C. Andersen Museum. Det er blevet sv\u00e6rere at bygge en specialsammensat computer til gaming i \u00f8jeblikket. (Foto:\u00a0Linda Kastrup \u00a9\u00a0Scanpix) Grundfos' produktion i Bjerringbro. (Foto:\u00a0Simon L\u00e6ss\u00f8e \u00a9\u00a0Scanpix)"}
{"id": 135, "text": "N\u00e5r politikerne ikke vil rejse flere vindm\u00f8ller, s\u00e5 m\u00e5 borgerne tr\u00e6de til. Det er i hvert fald tanken hos en lille gruppe bornholmere, som arbejder p\u00e5 at f\u00e5 etableret en vindm\u00f8llepark, der skal sikre b\u00e6redygtigt str\u00f8m til de omkring 40.000 borgere, som bor p\u00e5 Bornholm. Den ti mand store gruppe, der blandt andet best\u00e5r af to kommunalbestyrelsesmedlemmer fra Enhedslisten, vil rejse en kystn\u00e6r havvindm\u00f8llepark p\u00e5 ti m\u00f8ller ved R\u00f8nne Bakke, som ligger nogle kilometer ud for den sydbornholmske kyst. M\u00f8llerne skal producere 90 til 100 megawatt str\u00f8m, hvilket svarer til over det dobbelte af den str\u00f8m, som turister og \u00f8boere bruger p\u00e5 en sommerdag. - Vi har brug for mere str\u00f8m, og p\u00e5 den her m\u00e5de kan vi producere mere af den, lyder det fra en af initiativtagerne, Morten Riis, som ogs\u00e5 er medlem af Bornholms kommunalbestyrelse for Enhedslisten. Gruppen kommer i k\u00f8lvandet af, at de bornholmske politikere i sidste m\u00e5ned forkastede alle planer om nye, store vindm\u00f8ller p\u00e5 land, blandt andet p\u00e5 grund af modstand fra potentielle naboer til m\u00f8llerne. De store landvindm\u00f8ller er ellers en betingelse, hvis \u00f8en skal opfylde dens \u00e5relange ambition om at have en CO2-neutral energiproduktion inden 2025. I stedet valgte et flertal i kommunalbestyrelsen at k\u00f8be gr\u00f8n str\u00f8m udefra. Men gruppen agter at holde fast i de gr\u00f8nne ambitioner ved at skabe en lokalejet havvindm\u00f8llepark, hvor \u00f8ens borgere og virksomheder kan k\u00f8be en anpart i parken. Og Morten Riis forventer ikke, at den lokale modstand vil v\u00e6re liges\u00e5 stor mod en havvindm\u00f8llepark som m\u00f8llerne p\u00e5 land. For generne vil v\u00e6re f\u00e5, hvis gruppen skulle f\u00e5 held med at f\u00e5 lavet en kystn\u00e6r energipark. - Jeg tror, at der ogs\u00e5 vil v\u00e6re nogle, som kan v\u00e6re utilfredse med den her l\u00f8sning, men mange af generne er jo v\u00e6k ved en havvindm\u00f8lle. Det er groft sagt kun udsigten, som vil blive forstyrret af de her m\u00f8ller, s\u00e5 jeg er egentlig ikke s\u00e5 bekymret, siger han. Seniorforsker Kristian Borch fra Danmarks Tekniske Universitet har forsket en hel del i, hvordan borgere g\u00e5r imod st\u00f8rre vindm\u00f8lleprojekter p\u00e5 blandt andet sociale medier. Han ser gode takter i det, som gruppen har t\u00e6nkt sig, da den her \u00f8nsker at inddrage borgerne og give dem medejerskab i en kystn\u00e6r havvindm\u00f8llepark. For lokale kan nemt f\u00e5 indtryk af, at der bliver taget en beslutning over hovedet p\u00e5 dem, og s\u00e5 vokser modstanden. - Det folkeligt ejet er den rigtige m\u00e5de at g\u00e5 til det p\u00e5, fordi s\u00e5 bliver v\u00e6rdierne lokalt, og s\u00e5 er det ogs\u00e5 den lokale stemme, som finder ud af, hvordan det skal skrues sammen, siger Kristian Borch. Men seniorforskeren er loren ved, at gruppen allerede nu har bestemt sig for, hvor og hvordan man skal producere den gr\u00f8nne str\u00f8m. - Det er der, det g\u00e5r galt. Det bliver man n\u00f8dt til at tale med borgerne om. Hvis der kommer en og siger, at det er den bil, jeg skal k\u00f8be, s\u00e5 siger jeg da nej, for hvorfor skulle jeg det? Det kunne jo v\u00e6re, at jeg hellere ville have en knallert, siger seniorforskeren. Forskeren mener i stedet, at gruppen b\u00f8r g\u00e5 nogle skridt tilbage og overbevise borgerne om, hvilken betydning det kan f\u00e5, hvis man satser p\u00e5 den gr\u00f8nne energi. Det har man for eksempel gjort i Hvide Sande, hvor en gruppe borgere ogs\u00e5 gik sammen om at rejse vindm\u00f8ller. Her blev 400 borgere overbevist om at k\u00f8be andele i de gr\u00f8nne m\u00f8ller, fordi overskuddet ville g\u00e5 direkte til de lokale anpartshavere og en lokal fond, der investerer i Hvide Sande by og havn, lyder det fra Kristian Borch. Der g\u00e5r endnu noget tid f\u00f8r initiativtagerne p\u00e5 Bornholm kan opstille havvindm\u00f8ller. F\u00f8rst og fremmest skal der laves en r\u00e6kke forunders\u00f8gelser, der skal klarl\u00e6gge, hvor rentabelt projektet er, hvorefter gruppen formelt skal stiftes. Det sker til efter\u00e5ret, hvor Bornholms Havvindm\u00f8llelav afholder sin stiftende generalforsamling.", "annotations": [{"label": 1, "user": 1}], "meta": {}, "annotation_approver": null, "hash_id": 7065179822708950700, "scrape_date": ["2020-03-21 13:18:09"], "url": ["https://www.dr.dk/nyheder/regionale/bornholm/udskaeldte-vindmoeller-paa-land-blev-droppet-nu-vil-en-gruppe-bornholmere"], "section": "Bornholm", "author": "Thomas Kofoed Poulsen Morten S\u00f8g\u00e5rd Volff", "date": ["2019-07-15 14:50"], "title": ["Udsk\u00e6ldte vindm\u00f8ller p\u00e5 land blev droppet: Nu vil en gruppe bornholmere selv s\u00e6tte dem op p\u00e5 vand"], "title_summary": ["Lokal opbakning er afg\u00f8rende for vindm\u00f8lleprojektet, mener forsker."], "image_caption": "En lille gruppe bornholmere vil gerne anl\u00e6gge en kystn\u00e6r havvindm\u00f8llepark ud for Arnager p\u00e5 Bornholm. (Foto:\u00a0henning Bagger \u00a9\u00a0Scanpix) Medlem af Bornholms Regionskommunes kommunalbestyrelse for Enhedslisten og snart kommende viceborgmester p\u00e5 Bornholm, Morten Riis, er en blandt flere borgere, som nu vil lave en kystn\u00e6r havvindm\u00f8llepark ud for Bornholm. (\u00a9\u00a0P4 Bornholm) I Hvide Sande lykkedes det en gruppe borgere at f\u00e5 rejst tre vindm\u00f8ller i n\u00e6rheden af byen. M\u00f8llerne er ejet dels af borgerne selv, men ogs\u00e5 en fond, der l\u00f8bende bruger m\u00f8llernes overskud til forbedringer af lokalsamfundet. (Foto:\u00a0J\u00f8rn Deleuran/Scanpix 2011 \u00a9\u00a0Scanpix)"}
{"id": 136, "text": "Der er ekstra stort pres p\u00e5 akuttelefonen 1813 i juledagene. Det oplevede dem, der ringede til akuttelefonen i Region Hovedstaden i dag, hvor der f\u00f8rst p\u00e5 eftermiddagen var op mod halvanden times ventetid. Ventetiden er i skrivende stund nede p\u00e5 mellem 20 og 25 minutter. Det fort\u00e6ller Marie Baastrup, der er enhedschef i Region Hovedstadens akutberedskab. Da ventetiden var allerl\u00e6ngst ringede 250 borgere p\u00e5 samme tid. - Vi har haft udfordringer med ventetider p\u00e5 over en time, men de er faldende. Vi har travlt, for der er rigtig mange borgere, der ringer. Vi har lidt mere travlt i dag end p\u00e5 samme dag sidste \u00e5r og ogs\u00e5 mere travlt end de \u00f8vrige juledage. Hun fort\u00e6ller, at der er indkaldt mere personale end p\u00e5 b\u00e5de almindelige hverdage og weekender. Det er is\u00e6r tre typer opkald, der l\u00e6gger ekstra pres p\u00e5 akuttelefonen, fort\u00e6ller Marie Baastrup. - Vi kan se, at vinterens sygdomme er p\u00e5 vej. Der er snot og snue i luften. S\u00e5 er der b\u00f8rn, der har opkastning, og s\u00e5 har vi en del folk, der ringer for at f\u00e5 fornyet recepter. Is\u00e6r den sidste type henvendelse f\u00e5r enhedschefen til at komme med en opfordring til eventuelle glemsomme borgere. - Vi kan ikke hj\u00e6lpe med recepter. Vi vil rigtig gerne opfordre folk til, at de bruger muligheden for at forny recepter online hos deres egen l\u00e6ge. Det er ren forglemmelse fra borgerens side, og det er med til at udfordre os, siger hun. Hvis der er tale om livsn\u00f8dvendig medicin, kan 1813 dog godt hj\u00e6lpe med fornyelse af en recept. Marie Baastrup forventer, at de med dagens lange ventetider har oplevet julens travleste periode. Alligevel beder hun folk om at overveje en ekstra gang, hvor akut deres behov er, f\u00f8r de ringer til 1813. - Vi forventer at f\u00e5 travlt de n\u00e6ste dage, men vi forventer ikke at have de samme lange ventetider som i dag. Vi ved jo godt, at der er bud efter os, og at rigtig mange gerne vil tale med os, men vi vil samtidig opfordre til at egen l\u00e6ge har \u00e5bent fredag, og kan det vente, s\u00e5 tag kontakt der, siger hun. - 1813 er til akut sygdom, som kr\u00e6ver hj\u00e6lp her og nu. Hvis man oplever at ens barn har h\u00f8j feber, ikke vil spise og drikke, m\u00e5ske kaster op og bliver sl\u00f8vere, skal man dog tage kontakt, siger Marie Baastrup. Hvis man st\u00e5r i en akut livstruende situation eller i en situation, der udvikler sig drastisk, skal man ringe 1-1-2.", "annotations": [{"label": 2, "user": 1}], "meta": {}, "annotation_approver": null, "hash_id": -1268685640597515731, "scrape_date": ["2020-03-21 13:18:09"], "url": ["https://www.dr.dk/nyheder/regionale/hovedstadsomraadet/pres-paa-akuttelefonen-ring-ikke-faa-fornyet-recepter"], "section": "K\u00f8benhavn", "author": "Sally Frydenlund Larsen", "date": ["2019-12-25 16:00"], "title": ["Pres p\u00e5 akuttelefonen: Ring ikke for at f\u00e5 fornyet recepter"], "title_summary": ["Da presset p\u00e5 akuttelefonen var st\u00f8rst, ringede 250 opkald p\u00e5 samme tid."], "image_caption": "Der er kaldt ekstra personale ind i Region Hovedstaden, men alligevel har ventetiderne v\u00e6ret lange (arkivfoto). (Foto:\u00a0NILS MEILVANG \u00a9\u00a0Nils Meilvang) P-pillerne eller migr\u00e6nemedicinen m\u00e5 vente til din l\u00e6ge \u00e5bner igen p\u00e5 fredag. Hvis du derimod mangler livsn\u00f8dvendig medicin, m\u00e5 du gerne ringe 1813. (Foto:\u00a0YVES HERMAN)"}
{"id": 137, "text": "Pizzabakken skal sendes til forbr\u00e6nding, mens skorperne ryger til bioaffald. Og den tomme sprutflaske skal med glasset fra babymos i glascontaineren. 750 steder i K\u00f8benhavn kommer der sm\u00e5 sorteringsanl\u00e6g, som mange af os kender fra indk\u00f8rslen eller bagg\u00e5rden. Alts\u00e5 containere, som g\u00f8r det muligt at sortere affald efter type i stedet for at sende det hele til forbr\u00e6nding. Det har K\u00f8benhavns Kommune besluttet i . Og det ligger i fin tr\u00e5d med borgernes \u00f8nske, siger teknik- og milj\u00f8borgmester Ninna Hedeager Olsen (EL). - Der er rigtig stor eftersp\u00f8rgsel p\u00e5 at f\u00e5 lov til at sortere; Det vil k\u00f8benhavnerne faktisk rigtigt gerne. Men nogle af de meget t\u00e6tte dele af byen - s\u00e6rligt Indre By og dele af brokvartererne - har ikke plads til de forskellige containere, siger hun. S\u00e5 med de 750 sorteringsposter kan k\u00f8benhavnere, der ikke kan komme af med deres affald i deres g\u00e5rd, i stedet komme af med deres sorterede affald i gaderummet. Det nye tiltag bliver godt modtaget af Marianne Thomsen, der er professor i cirkul\u00e6r \u00f8konomi p\u00e5 Aarhus Universitet. - Det er en rigtig god id\u00e9 at g\u00f8re det mere synligt, at affald ikke bare er affald, men at det er ressourcer, som skal afleveres, s\u00e5 det kan genbruges. Selvom mange sorterer deres affald, og der over de sidste par \u00e5r har k\u00f8rt forskellige kampagner, s\u00e5 kan affaldscontainerne i det offentlige rum ogs\u00e5 i sig selv have en positiv effekt, vurderer hun. - Det skaber \u00f8get bevidsthed og \u00f8get synlighed. Og m\u00e5ske ogs\u00e5 noget kommunikation borgerne imellem omkring vores omgang med ressourcer, siger Marianne Thomsen. Sidste \u00e5r blev 44 procent af det indsamlede affald i K\u00f8benhavn genanvendt, og det er et godt skridt p\u00e5 vej mod kommunens m\u00e5l om 70 procent genanvendelse i 2024. De 750 sorteringsposter er tilt\u00e6nkt byens beboere, men st\u00e5r man med en plastbakke fra en sandwich eller d\u00e5se fra nogle n\u00f8dder, s\u00e5 er det logisk ogs\u00e5 at sortere det, siger teknik- og milj\u00f8borgmesteren. - Vi k\u00f8ber jo allesammen en is eller en sandwich og st\u00e5r s\u00e5 med noget affald, som vi gerne vil sortere. Det ville v\u00e6re supergodt at samt\u00e6nke det, siger Ninna Hedeager Olsen. Indtil videre er affaldssorteringen dog betalt af k\u00f8benhavnerne og er derfor ogs\u00e5 tilt\u00e6nkt dem. Men kommunen er i dialog med Energistyrelsen om en aftale, s\u00e5 der ogs\u00e5 l\u00e6gges op til, at gadeaffald - som for eksempel pizzabakken, man har spist af i parken, ogs\u00e5 kan ryge i containerne. Det ekstra fokus p\u00e5 affaldssortering b\u00e5de i forhold til beboere og turister kan v\u00e6re med til at give mindre affald, fordi vi bliver bedre til at passe p\u00e5 ressourcerne, siger professor Marianne Thomsen fra Aarhus Universitet. - Vi ved godt, at vi skal pr\u00f8ve at minimere vores affaldsproduktion. Og jeg er ret sikker p\u00e5, at folk minimerer deres affaldsproduktion, n\u00e5r de skal sortere, fordi der kommer en bevidsthed om, hvordan man kan undg\u00e5 det, siger Marianne Thomsen.", "annotations": [{"label": 1, "user": 1}], "meta": {}, "annotation_approver": null, "hash_id": -5832546925944556138, "scrape_date": ["2020-03-21 13:18:09"], "url": ["https://www.dr.dk/nyheder/regionale/hovedstadsomraadet/koebenhavn-skruer-op-sorteringen-750-affaldsstationer-paa-vej-i"], "section": "K\u00f8benhavn", "author": "Kasper Hartmann", "date": ["2019-12-20 18:28"], "title": ["K\u00f8benhavn skruer op for sorteringen: 750 affaldsstationer p\u00e5 vej i bybilledet"], "title_summary": ["M\u00e5let er, at 70 procent af alt affald i K\u00f8benhavn skal v\u00e6re genanvendt i 2024."], "image_caption": "Flere k\u00f8benhavnere f\u00e5r mulighed for at sortere deres husholdningsaffald. (Foto:\u00a0Kristian Djurhuus \u00a9\u00a0Scanpix)"}
{"id": 138, "text": "Den 1. januar 2017 blev det lovligt for 17-\u00e5rige at erhverve sig et k\u00f8rekort, s\u00e6tte sig bag rattet, starte bilen og k\u00f8re afsted, s\u00e5 l\u00e6nge en erfaren k\u00f8rer sad p\u00e5 passagers\u00e6det. Her tre \u00e5r efter udl\u00f8ber fors\u00f8gsordningen \u2013 og m\u00e5lt p\u00e5 antallet af unge, der har benyttet tilbuddet, har det v\u00e6ret en stor succes. Over hver tredje af alle 17-\u00e5rige \u2013 n\u00e6sten 73.000 unge \u2013 har brugt ordningen, viser tal for Rigspolitiet. S\u00e6rligt i Midt- og Vestjylland har de unge ops\u00f8gt muligheden for at blive selvk\u00f8rende. Alene i Midt og Vestjyllands politikreds har mere end 12.000 17-\u00e5rige v\u00e6ret til k\u00f8repr\u00f8ve de seneste tre \u00e5r. Fors\u00f8gsordningen er planlagt til at udl\u00f8be den 1. januar 2020. Ordningen bliver i \u00f8jeblikket evalueret og forts\u00e6tter i sin oprindelige form, indtil andet bliver besluttet. Herunder g\u00f8r de unge, k\u00f8rel\u00e6rerne, politiet og politikerne status. I Bramming ved Ribe er 16-\u00e5rige Maje Brix ved at tage sit k\u00f8rekort. Hun synes ordningen er genial. - Som 18-\u00e5rig kommer du ud p\u00e5 vejen efter at have k\u00f8rt med din k\u00f8rel\u00e6rer ved siden af i halvanden m\u00e5ned. Det synes jeg er lidt utrygt at vide, siger hun og forts\u00e6tter: - Ved at k\u00f8re med dine for\u00e6ldre i et \u00e5r, l\u00e6rer du alle de her ting, som du ikke l\u00e6rer i k\u00f8rerundervisningen \u2013 alts\u00e5 ting, der opst\u00e5r p\u00e5 vejene. Alle de ting, du skal l\u00e6re, n\u00e5r du k\u00f8rer bil, siger hun. 17-\u00e5rige Alberte Laura Grothe fra Hedensted mellem Horsens og Vejle er en anden, der ogs\u00e5 er ved at tage k\u00f8rekort. I begyndelsen var hun ellers imod det. - F\u00f8r t\u00e6nkte jeg, at det ville blive forf\u00e6rdeligt. Men nu t\u00e6nker jeg, at det er helt fint, for der er regler for, hvilken bilist der sidder ved siden af, siger hun og forts\u00e6tter: - N\u00e5r man kommer i en sv\u00e6r situation, s\u00e5 har man en ved siden af, som kan hj\u00e6lpe en med at bevare roen. Det giver en meget bedre oplevelse og g\u00f8r det meget mere trygt, siger hun. Hos k\u00f8rel\u00e6rerne er man generelt positive over den nu tre \u00e5r gamle ordning. Det forklarer landsformand for Dansk K\u00f8rel\u00e6rer Union Bent Grue. - Der er ingen tvivl om, at vi var skeptiske i starten, men vi m\u00e5 sige, at det er g\u00e5et meget godt, siger han og tilf\u00f8jer: - Der er m\u00e5ske lidt mere uro i teoritimerne, men ude i bilen der klarer de 17-\u00e5rige sig ret godt. Siden fors\u00f8gsordningen startede i 2017, har politiet i hovedstadsomr\u00e5det stoppet 127 17-\u00e5rige bilister, som har k\u00f8rt ulovligt uden en erfaren passager p\u00e5 s\u00e6det ved siden af. Alligevel er man ogs\u00e5 hos politiet godt tilfredse med de 17-\u00e5rige bag rattet. - De 17-\u00e5rige, som har siddet bag rattet og haft vejledning af en \u00e6ldre, erfaren bilist ved siden af, har generelt klaret sig rigtig godt. Det har bare virket, konstaterer politiassistent Christian Berthelsen ved Rigspolitiets Nationale F\u00e6rdselscenter. - N\u00e5r jeg kigger p\u00e5 statistikkerne over, hvor mange der har f\u00e5et en b\u00f8de, s\u00e5 synes jeg, det er flot. Jeg er meget positiv, siger han. De 127 forseelser svarer til cirka \u00e9n procent af de unge, der har k\u00f8rek\u00f8rt i hovedstadsomr\u00e5det. I sidste ende er det politikerne p\u00e5 Christiansborg, der skal beslutte, om ordningen skal v\u00e6re permanent. Og noget kunne tyde p\u00e5, at vi er p\u00e5 vej i den retning. I hvert fald hvis det st\u00e5r til Venstres transportordf\u00f8rer Kristian Pihl Lorentzen. Men det kan v\u00e6re der skal kigges p\u00e5 sanktionerne. - Hvis problemet med unge, der k\u00f8rer uden ledsager, fortsat er der, s\u00e5 er vi klar til at lytte til politiet. Den regel skal jo overholdes, siger han. Hos SF vil man vente p\u00e5 den samlede evaluering af fors\u00f8gsordningen, inden man drager konklusioner, men: - For de unge, som lige f\u00e5r glemt at f\u00e5 en ledsager med, der er jeg \u00e5ben for at kigge p\u00e5 b\u00f8dest\u00f8rrelserne, eller om vi skal inddrage k\u00f8rekortet, til de fylder 18 \u00e5r, siger Anne Valentina Berthelsen, transportordf\u00f8rer for SF.", "annotations": [{"label": 2, "user": 1}], "meta": {}, "annotation_approver": null, "hash_id": -7026586988887553136, "scrape_date": ["2020-03-21 13:18:10"], "url": ["https://www.dr.dk/nyheder/regionale/hovedstadsomraadet/hver-tredje-17-aarig-har-taget-koerekort-de-seneste-tre-aar-nu"], "section": "K\u00f8benhavn", "author": "Marcus Mathiasen Bank Lise H\u00f8jer R\u00f8meling Ann Sophie Lier Rasmussen", "date": ["2019-12-18 16:50"], "title": ["Hver tredje 17-\u00e5rig har taget k\u00f8rekort de seneste tre \u00e5r \u2013 nu er det tid til status"], "title_summary": ["De unge, k\u00f8rel\u00e6rerne, politiet og politikerne g\u00f8r status."], "image_caption": "Mere end hver tredje af alle 17-\u00e5rige har benyttet sig af muligheden for at bev\u00e6ge sig ud p\u00e5 landevejene med en ledsager i bilen. (Foto:\u00a0Anne B\u00e6k \u00a9\u00a0Scanpix) Maje Brix bag rattet. Foto: (Foto:\u00a0Bo Bork Bechsgaard - DR Syd \u00a9\u00a0(c) DR) Alberte Laura Grothe synes, at ordningen er en god id\u00e9. (Foto:\u00a0(privatfoto) \u00a9\u00a0DR Privatfoto) K\u00f8rel\u00e6rer Bent Grue oplever, at de 17-\u00e5rige bilister klarer sig lige s\u00e5 godt som de 18-\u00e5rige. (Foto:\u00a0Ernst van norde \u00a9\u00a0Scanpix) Selvom der bliver uddelt et stigende antal b\u00f8der til 17-\u00e5rige  bilister, der k\u00f8rer uden en erfaren ledsager, er politiet overordnet tilfreds med den nye k\u00f8rekortsordning. (Foto:\u00a0Jonas Vandall \u00d8rtvig \u00a9\u00a0Scanpix) Kristian Pihl Lorentzen (V) (Foto:\u00a0s\u00f8ren bidstrup \u00a9\u00a0Scanpix)"}
{"id": 139, "text": "For\u00e6ldrenes krav om bedre forhold i b\u00f8rnehaver og vuggestuer bliver oftere h\u00f8rt af politikerne p\u00e5 r\u00e5dhusene rundt om i hovedstadsomr\u00e5det. I sensommeren s\u00e5 mange nye lokale for\u00e6ldreorganisationer dagens lys efter for\u00e5rets store demonstrationer for minimumsnormeringer. De protesterende for\u00e6ldres ambition var blandt andet at f\u00e5 indflydelse p\u00e5 kommunalpolitik - og det har flere allerede f\u00e5et. I kommunerne Halsn\u00e6s, Lyngby -Taarb\u00e6k, Lejre, Greve, Vallensb\u00e6k og Aller\u00f8d har nystiftede for\u00e6ldreorganisationer f\u00e5et foden indenfor p\u00e5 r\u00e5dhuset. Det er blandt andet sket igennem m\u00f8der med de lokale politikere, hvor man har opn\u00e5et at f\u00e5 midler afsat til bedre normeringer og har sikret b\u00f8rneomr\u00e5det penge. Noget man har erfaring med i en ny for\u00e6ldreforening i Halsn\u00e6s. - Det betyder utroligt meget, for det er et omr\u00e5de, som i den grad er blevet udpint, siger Sarah Eskildsen-Mortensen, der er formand i Halsn\u00e6s For\u00e6ldreorganisation. Hun mener, at den lokale forening kan g\u00f8re en forskel, netop fordi man er t\u00e6t p\u00e5 forholdene i de lokale vuggestuer og b\u00f8rnehaver. - Derfor giver det rigtig god mening, at man har noget, der er forankret lokalt, siger hun. Det er borgmester i Halsn\u00e6s Kommune Steffen Jensen (S) enig i. Han mener, at den lokale forening g\u00f8r debatten mere nuanceret - og s\u00e5 styrker det den politiske bev\u00e5genhed p\u00e5 b\u00f8rneomr\u00e5det, siger han. - Det kvalificerer helt sikkert debatten og forst\u00e5elsen for, hvordan man oplever virkeligheden, siger Steffen Jensen. If\u00f8lge ham har det politiske pres fra for\u00e6ldreforeningen allerede haft indflydelse p\u00e5 prioriteringen af midler til b\u00f8rneomr\u00e5det, s\u00e5 man har afsat mere, end man havde forventet. - Jeg tror helt sikkert, at det har en betydning for den politiske bev\u00e5genhed. Vi gik til valg p\u00e5 at skaffe h\u00e6nder, men vi ogs\u00e5 leveret flere penge, end vi s\u00e5 lovede, og det tror jeg helt sikkert, at den her bev\u00e6gelse har v\u00e6ret med til at g\u00f8re, siger Steffen Jensen. Det er den helt rigtige vej til politisk indflydelse, n\u00e5r for\u00e6ldre danner for\u00e6ldreforeninger, for at forbedre vilk\u00e5rene for b\u00f8rn i vuggestuer og b\u00f8rnehaver. Det er vurderingen fra kommunalforsker Roger Buch fra Danmarks Medie- og Journalisth\u00f8jskole. If\u00f8lge ham har det st\u00f8rre effekt at f\u00e5 foden indenfor p\u00e5 r\u00e5dhuset, end at demonstrere ude foran r\u00e5dhuset. - Det er selvf\u00f8lgelig en meget mere effektiv form for indflydelse, fordi politikerne i udgangspunktet har signaleret, at de gerne vil lytte, siger han. Men det er vigtigt, at foreningerne holder fast i det politiske arbejde for at skabe forandringer, siger Roger Buch. - De skal f\u00f8rst og fremmest forts\u00e6tte det arbejde, som de allerede har igangsat. Alts\u00e5 blive ved, v\u00e6re vedholdende og ikke t\u00e6nke 'nu har vi vundet, s\u00e5 nu kan vi begynde at slappe af'. - Og s\u00e5 bliver det uden tvivl ogs\u00e5 n\u00f8dvendigt med en professionalisering, for en moderne kommune er en meget professionel st\u00f8rrelse, siger Roger Buch. I Halsn\u00e6s gl\u00e6der Sarah Eskildsen-Mortensen sig over de mange nye for\u00e6ldrekr\u00e6fter, som p\u00e5 sigt vil f\u00e5 indflydelse. - Vi er p\u00e5 vej, og vi kan se, at det batter noget p\u00e5 den lange bane, og det er vigtigt, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": -1106683506247920611, "scrape_date": ["2020-03-21 13:18:10"], "url": ["https://www.dr.dk/nyheder/regionale/hovedstadsomraadet/demonstrationer-batter-foraeldre-faar-indflydelse-i-flere"], "section": "K\u00f8benhavn", "author": "Anne Diklev Pallesen Stine Schmidt J\u00f8rgensen", "date": ["2019-12-19 10:50"], "title": ["Demonstrationer batter: For\u00e6ldre f\u00e5r indflydelse i flere kommuner"], "title_summary": ["For\u00e6ldreforeningers krav om bedre forhold i b\u00f8rnehaver og vuggestuer bliver i stigende grad h\u00f8rt af politikerne."], "image_caption": "For\u00e6ldreorganisationen i Vallensb\u00e6k oplevede tidligere p\u00e5 \u00e5ret, at der dukkede 400 mennesker op til en af deres demonstrationer. (Foto:\u00a0PRIVATFOTO \u00a9\u00a0DR Privatfoto) Sarah Eskildsen-Mortensen fra Halsn\u00e6s For\u00e6ldreorganisation m\u00f8des med Borgmester Steffen Jensen (S). (Foto:\u00a0(privatfoto) \u00a9\u00a0DR Privatfoto) I Greve m\u00f8des Greve For\u00e6ldreorganisation med Borgmester Pernille Beckmann (V) (t.v.). De giver bolde med budskabet: \"Hvem skal gribe mig?\". (Foto:\u00a0(privatfoto) \u00a9\u00a0DR Privatfoto) Louise Midjord er formand for Vallensb\u00e6k For\u00e6ldreorganisation, hvor man efter oprettelsen har haft m\u00f8der med kommunaldirekt\u00f8ren og udvalgsformand p\u00e5 b\u00f8rneomr\u00e5det i kommunen. (Foto:\u00a0(privatfoto) \u00a9\u00a0DR Privatfoto) For\u00e6ldreforeningen i Aller\u00f8d er gang med at blive etableret, men de er allerede blevet indbudt til et m\u00f8de hos borgmesteren i det nye \u00e5r. Billedet stammer fra turen til en demonstration i november 2019. (Foto:\u00a0(privatfoto) \u00a9\u00a0DR Privatfoto) Sarah Eskildsen-Mortensen fra Halsn\u00e6s For\u00e6ldreorganisation m\u00f8des med Borgmester Steffen Jensen (S). (Foto:\u00a0(privatfoto) \u00a9\u00a0DR Privatfoto) I Greve m\u00f8des Greve For\u00e6ldreorganisation med Borgmester Pernille Beckmann (V) (t.v.). De giver bolde med budskabet: \"Hvem skal gribe mig?\". (Foto:\u00a0(privatfoto) \u00a9\u00a0DR Privatfoto) Louise Midjord er formand for Vallensb\u00e6k For\u00e6ldreorganisation, hvor man efter oprettelsen har haft m\u00f8der med kommunaldirekt\u00f8ren og udvalgsformand p\u00e5 b\u00f8rneomr\u00e5det i kommunen. (Foto:\u00a0(privatfoto) \u00a9\u00a0DR Privatfoto) For\u00e6ldreforeningen i Aller\u00f8d er gang med at blive etableret, men de er allerede blevet indbudt til et m\u00f8de hos borgmesteren i det nye \u00e5r. Billedet stammer fra turen til en demonstration i november 2019. (Foto:\u00a0(privatfoto) \u00a9\u00a0DR Privatfoto)"}
{"id": 140, "text": "De lange ventetider p\u00e5 over en time hos akuttelefonen 1813 i hovedstadsomr\u00e5det juledag har nu f\u00e5et konsekvenser. Der er ganske enkelt blevet kaldt ekstra folk p\u00e5 arbejde til at passe telefonerne, og det har givet pote, lyder det fra Marie Baastrup, der er en enhedschef i Region Hovedstadens Akutberedskab. - Lige nu (ca. 9:30, red.) har vi syv minutters ventetid og har haft 1.000 borgere igennem siden midnat. Den l\u00e6ngste ventetid har v\u00e6ret p\u00e5 14 minutter. - Vi har flere folk p\u00e5 arbejde end i g\u00e5r. Og her til morgen oplever vi et mindre pres end i g\u00e5r morges p\u00e5 telefonen, siger Marie Baastrup. - Det er klart, at vi har kigget indad i forhold til i g\u00e5r og gjort, hvad vi kunne for at opmande, men vores juleplaner er jo lagt i forvejen, for ligesom alle andre skal vores medarbejdere ogs\u00e5 have fri engang imellem. - Men vi har kigget ind i det og gjort, hvad vi kunne for at f\u00e5 ekstra folk p\u00e5 i dag. - Det er ikke 30 ekstra, det er et par stykker. Vi er rigtig mange, og det var vi ogs\u00e5 i g\u00e5r. Vi har en vis kapacitet i vores vagtcentral, som er afg\u00f8rende for, hvor mange vi kan have siddende og tage telefoner, siger Marie Baastrup. \u00c5rsagen til de lange ventetider juledag var blandt andet borgere, der ringede til 1813 for at f\u00e5 fornyet en recept p\u00e5 medicin. Men det kan kun lade sig g\u00f8re, hvis der er tale om livsn\u00f8dvendig medicin. , det som en forklaring, men \"ikke som en undskyldning\". Han har dog anerkendt, at henvendelser om recepter er et stort problem for 1813 og vil derfor s\u00e6tte oplysningsinitiativer i gang i Sundhedsudvalget. Forud for juleferien er der ellers sat flere initiativer i s\u00f8en for netop at undg\u00e5, at borgere ringer ind for at forny recepter, fort\u00e6ller Marie Baastrup. - Vi har lavet en kampagne med PLO og sendt plakater ud til de praktiserende l\u00e6ger. Og der er blevet uddelt 14.000 pjecer til apotekerne om at huske at forl\u00e6nge sin medicin, siger hun. - Det er den vej, vi skal g\u00e5 sammen. F\u00e5 oplyst borgerne om deres muligheder, siger hun. I forbindelse med de lange ventetider ved akuttelefonen juledag udtalte Christoffer Buster Reinhardt, at \"der er en barriere i forhold til at ringe 112\". Han understreger over for DR Nyheder, at han ikke dermed mener, at borgere i h\u00f8jere grad skal begynde at ringe 112 for at tage presset fra 1813. I enkelte tilf\u00e6lde, hvor der ikke n\u00f8dvendigvis er akut livsfare og hjertestop, men st\u00e6rke smerter hos et lille barn eksempelvis, kan det give mening, uddyber Christoffer Buster Reinhardt. If\u00f8lge Marie Baastrup er Akutberedskabets indtryk generelt, at borgerne godt ved, hvordan de skal bruge det ene eller det andet nummer. - Cirka tre procent af dem, der ringer 1813 f\u00e5r en ambulance. Det g\u00e6lder for 75 procent af dem, der ringer 112. S\u00e5 vi har en oplevelse, og det havde vi ogs\u00e5 i g\u00e5r, af, at borgerne godt ved, hvorn\u00e5r de skal ringe 1813, og hvorn\u00e5r de skal ringe 112. - Der er helt sikkert en barriere hos nogen. Der er ogs\u00e5 generelt en barriere for nogen i forhold til at henvende sig til sundhedsv\u00e6senet eller at g\u00e5 til egen l\u00e6ge. S\u00e5 man kan altid tale om barrierer i forhold til at tage kontakt til sundhedsv\u00e6senet. Det kan vi sagtens arbejde mere med, siger Marie Baastrup.", "annotations": [{"label": 2, "user": 1}], "meta": {}, "annotation_approver": null, "hash_id": 4636773987178077548, "scrape_date": ["2020-03-21 13:18:10"], "url": ["https://www.dr.dk/nyheder/regionale/hovedstadsomraadet/akuttelefonen-1813-efter-lange-ventetider-det-er-klart-vi-har"], "section": "K\u00f8benhavn", "author": "Theis Lange Olsen", "date": ["2019-12-26 10:26"], "title": ["Akuttelefonen 1813 efter lange ventetider: 'Det er klart, at vi har kigget indad'"], "title_summary": ["2. juledag er presset p\u00e5 akuttelefonen i hovedstadsomr\u00e5det taget af."], "image_caption": "Der er ekstra stort pres p\u00e5 akuttelefonen 1813 i juledagene. Nu er der kaldt flere folk p\u00e5 arbejde. (Foto:\u00a0Nikolai Linares \u00a9\u00a0Scanpix) Borgere skal gerne undg\u00e5 at ringe til 1813 for at f\u00e5 fornyet deres recept, lyder det fra Akutberedskabet i Region Hovedstaden. (Foto:\u00a0Jonas Vandall \u00d8rtvig \u00a9\u00a0Scanpix)"}
{"id": 141, "text": "- Det er en tragisk og for nogen traumatiserende oplevelse. Men det g\u00f8r ogs\u00e5, at man kommer til at spekulere mere over livet, fordi d\u00f8den kommer s\u00e5 t\u00e6t p\u00e5. Ordene kommer fra Tommy Damstedt J\u00f8rgensen. For ti \u00e5r siden stoppede han som lokomotivf\u00f8rer hos DSB. P\u00e5 22 \u00e5r oplevede han fire gange at ramme mennesker med sit tog. En af gangene var det en ung kvinde, som tog sit eget liv. - Man glemmer det aldrig. De fire personer, jeg har k\u00f8rt ned med toget; jeg ved pr\u00e6cis ved hvilken jernbanesvelle, det skete, jeg har bare l\u00e6rt at leve med det, fort\u00e6ller Tommy Damstedt J\u00f8rgensen. Han er dog langt fra alene med sine . Hvert \u00e5r er der mellem 20 og 40 personer, der v\u00e6lger at ende deres liv p\u00e5 DSB's skinner. Men det skal et nyt tiltag fors\u00f8ge at im\u00f8deg\u00e5. Fors\u00f8get begynder p\u00e5 Valby Station, hvor 15 personer de sidste 21 \u00e5r har taget deres eget liv. Her har man derfor sat flere lamper op, s\u00e5 der ikke er m\u00f8rke omr\u00e5der p\u00e5 perronen. Og i stedet for flere reklameskilte, vil man fra midten af januar se skilte med Livsliniens telefonnummer og en opfordring til at s\u00f8ge hj\u00e6lp, hvis man har det sv\u00e6rt. - Valby er vores pilotstation, blandt andet fordi vi her har set en lidt h\u00f8jere frekvens af selvmord. Fremadrettet vil vi se p\u00e5, om det er noget, der skal bredes ud til flere stationer. Men vi vil ogs\u00e5 gerne afpr\u00f8ve det her for at se, hvad vores passagerer siger til det, forklarer Nils la Cour, der er afdelingschef i Styring og Kvalitet i DSB Sikkerhed. Han forklarer, at de nye lamper og skilte er udviklet i t\u00e6t samarbejde med Livslinien, og s\u00e5 er der hentet viden fra udlandet, hvor lignende projektet har haft en effekt. Han mener, at DSB har et ansvar for at mindske antallet af selvmord p\u00e5 banenettet. - Vi vil gerne p\u00e5tage os noget af ansvaret og hj\u00e6lpe til at der kommer f\u00e6rre selvmord, n\u00e5r det nu er den uheldige situation, at vores tog bliver brugt til form\u00e5let. Vi bliver n\u00f8dt til at fors\u00f8ge at g\u00f8re noget, n\u00e5r vi har s\u00e5 stor en rolle i samfundet, siger Nils la Cour. Tidligere lokomotivf\u00f8rer Tommy Damstedt J\u00f8rgensen hj\u00e6lper i dag kollegaer, der oplever personp\u00e5k\u00f8rsler. Og han er glad for de nye tiltag p\u00e5 Valby Station. - Vi er rigtig glade for, at DSB g\u00f8r det her. Og vi er sp\u00e6ndte p\u00e5, hvilken effekt det vil have, siger han. Og selv om effekten m\u00e5ske kun bliver et enkelt reddet liv, s\u00e5 har det enorm betydning. - Bare der er \u00e9n, der v\u00e6lger at leve og ikke tager sit eget liv, og en af mine kollegaer samtidig er den traumatiserende oplevelse foruden, s\u00e5 er det det hele v\u00e6rd, mener Tommy Damsted J\u00f8rgensen.", "annotations": [{"label": 2, "user": 1}], "meta": {}, "annotation_approver": null, "hash_id": -277688398791577680, "scrape_date": ["2020-03-21 13:18:10"], "url": ["https://www.dr.dk/nyheder/regionale/hovedstadsomraadet/en-ung-kvinde-lagde-sig-foran-tommys-tog-lys-og-skilte-skal"], "section": "K\u00f8benhavn", "author": "Josephine Nue", "date": ["2019-12-30 16:41", "2019-12-31 07:39"], "title": ["En ung kvinde lagde sig foran Tommys tog: Lys og skilte skal forhindre selvmord"], "title_summary": ["Nyt tiltag p\u00e5 Valby Station skal mindske antallet af selvmord p\u00e5 skinnerne."], "image_caption": "Tommy Damstedt J\u00f8rgensen er i dag stoppet som lokomotivf\u00f8rer og hj\u00e6lper i stedet kollegaer, der oplever, at personer tr\u00e6der ud foran toget. (Foto:\u00a0Karen Steensb\u00e6k Nielsen     DR) S\u00e5dan kommer de nye skilte til at se ud."}
{"id": 142, "text": "Jyder har nemmere adgang til sv\u00f8mmehaller og fitnesscentre end borgere i hovedstadsomr\u00e5det, og nordjyder har flere penge til sig selv end hovedstadsborgere. Det er nogle af de udsagn, som man hver dag i december har kunnet l\u00e6se i . Bag kalenderen st\u00e5r 31 hovedstadskommuner og Region Hovedstaden, som har samlet sig under navnet Stop Forskelsbehandlingen. M\u00e5let med kampagnen er if\u00f8lge sammenslutningen at bringe fakta og nuancer ind i debatten om, hvordan man omfordeler kommunale skattekroner - det s\u00e5kaldte udligningssystem. Men mange af kalenderens udsagn har intet med udligning at g\u00f8re, vurderer to eksperter i kommunal\u00f8konomi. - Samlet set er der reelt ikke tale om information, men i h\u00f8jere grad om misinformation i den forstand, at det er s\u00e5 selektivt udvalgt, hvad man fremh\u00e6ver, siger Kurt Houlberg, professor i kommunal\u00f8konomi ved VIVE, Det Nationale Forsknings- og Analysecenter for Velf\u00e6rd. Blandt andet er det misvisende, at man fokuserer p\u00e5, hvor meget borgerne i forskellige dele af landet har til r\u00e5dighed, efter de faste udgifter er betalt \u2013 det s\u00e5kaldte r\u00e5dighedsbel\u00f8b. Udligningssystemet omfordeler nemlig kun penge mellem kommunekasser, for at kommunerne kan give en nogenlunde ensartet service til deres borgere, og det har ikke noget at g\u00f8re med, hvor mange penge borgerne selv har, forklarer Kurt Houlberg. Steen Christiansen, borgmester i Albertslund (S) og talsmand for alliancen af hovedstadsborgmestre, er dog ikke enig. - Det har rigtig meget med udligning at g\u00f8re. Det er jo her, vi skaber den v\u00e6rdi, som virksomhederne f\u00e5r, og det er her, vi f\u00e5r vores skatteindt\u00e6gter, som indg\u00e5r i den samlede udligning, siger han. Udligningsdebatten er blevet h\u00f8jaktuel, efter regeringen har varslet, at der kommer et udspil til en reform af systemet i starten af det nye \u00e5r. Et system, der er lige s\u00e5 mange holdninger til, som der er borgmestre i Danmark. Men det er problematisk for b\u00e5de borgere og politikere, at de forskellige parter kun pr\u00e6senterer uddrag af sandheden i deres formidling, mener professor i \u00f8konomistyring ved Aalborg Universitet Per Nikolaj Bukh. - Man blander oplysninger ind, som ikke har noget med udligning at g\u00f8re, og man bruger p\u00e5 den m\u00e5de ressourcer p\u00e5 at afspore debatten og skabe mere st\u00f8j end oplysning, siger han. Meningen med udligningssystemet er, at der ikke m\u00e5 v\u00e6re alt for store forskelle p\u00e5, hvor god hjemmeplejen er, eller hvor mange p\u00e6dagoger der er r\u00e5d til i den lokale b\u00f8rnehave, uanset hvor i landet man bor. Men if\u00f8lge hovedstadsborgmestrene bliver der omfordelt for mange penge fra hovedstadskommunerne til resten af landet, og \"man g\u00e5r i virkeligheden bare ind i en kamp, som andre har startet\", siger talsmand Steen Christiansen. - Vi er n\u00f8dt til at tage kampen op mod de kommuner prim\u00e6rt vest for Storeb\u00e6lt, som l\u00e6nge har kritiseret udligningsordningen, hvis vi skal sikre, at hovedstadskommunerne ikke bliver k\u00f8rt over i en kommende reform, siger Albertslund-borgmester Steen Christiansen. Borgmester i Randers Torben Hansen (S) er talsmand for alliancen af kommuner i resten af landet, Bedre balance, og han mener ikke, man har startet nogen kamp. - Vi har bare gjort opm\u00e6rksom p\u00e5 de urimeligheder, der er i systemet, fordi vi vil have det \u00e6ndret, siger han. Eksperterne understreger, at hovedstadsborgmestrene ikke er ene om at skabe st\u00f8j og forvirring i debaten om den kommunale omfordeling. - De andre, der pr\u00f8ver at p\u00e5virke udligningsdebatten, er ogs\u00e5 meget selektive i deres fakta. Men i mine \u00f8jne er det her en mere systematisk og professionelt iscenesat misinformation, end hvad jeg f\u00f8r har set, siger Kurt Houlberg fra VIVE.", "annotations": [{"label": 2, "user": 1}], "meta": {}, "annotation_approver": null, "hash_id": 5889598857697388239, "scrape_date": ["2020-03-21 13:18:10"], "url": ["https://www.dr.dk/nyheder/regionale/hovedstadsomraadet/eksperter-om-udlignings-kampagne-har-ikke-foer-set-saa"], "section": "K\u00f8benhavn", "author": "Lise H\u00f8jer R\u00f8meling Peter Bye Andersen", "date": ["2019-12-21 07:02"], "title": ["Eksperter om udlignings-kampagne: 'Har ikke f\u00f8r set s\u00e5 professionelt iscenesat misinformation'"], "title_summary": ["Borgmestre vil nuancere debatten om udligning, men deres Twitter-kampagne afsporer debatten, mener eksperter."], "image_caption": "Udligningssystemet skal sikre, at der ikke er for store forskelle p\u00e5 den kommunale service, for eksempel hvor god hjemmeplejen er, eller hvor mange p\u00e6dagoger, der er r\u00e5d til i den lokale b\u00f8rnehave, uanset hvor i landet man bor. (Foto:\u00a0Maria Albrechtsen Mortensen \u00a9\u00a0Scanpix)"}
{"id": 143, "text": "William Strand p\u00e5 12 \u00e5r skal skal have lagt drop til medicin inden sin operation p\u00e5 Rigshospitalet. Imens han bliver stukket i h\u00e5nden, spiller han et spil med Virtual Reality-briller p\u00e5. Det skal hj\u00e6lpe ham med at fjerne fokus fra n\u00e5len. - Jeg er i en b\u00e5d og skal skyde efter nogle m\u00e5ger med vandballoner. De pr\u00f8ver at stj\u00e6le mine fisk, som jeg lige har fisket op, siger han. P\u00e5 Rigshospitalet bliver b\u00f8rn, der skal stikkes i forbindelse med en operation, tilbudt, at de kan spille Virtual Reality-spil samtidig. En unders\u00f8gelse med 64 b\u00f8rn fra hospitalet har nemlig vist, at det gjorde b\u00f8rnene mindre bange, og at de oplevede f\u00e6rre smerter, n\u00e5r de blev stukket. Det forklarer Gitte Aagaard, der er b\u00f8rnesmertesygeplejerske p\u00e5 Rigshospitalets Videnscenter for B\u00f8rnesmerter. - De er ofte lidt nerv\u00f8se, n\u00e5r de skal bed\u00f8ves inden operationen. Nogle af dem har m\u00e5ske haft en grim oplevelse med en stikprocedure tidligere, s\u00e5 vi skal selvf\u00f8lgelig hj\u00e6lpe dem med at mestre det, de skal igennem, siger hun. Hun hj\u00e6lper med at aflede b\u00f8rnenes opm\u00e6rksomhed. Blandt andet ved hj\u00e6lp af musik, s\u00e6bebobler og nu ogs\u00e5 Virtual Reality. - Det er helt fantastisk, fordi b\u00f8rnene kommer ind i en fantasiverden, hvor der sker en masse ting, som vi kan sp\u00f8rge dem ind til for at aflede dem yderligere, siger Gitte Aagaard. Sammen med sine kollegaer oplever hun, at distraktionen har en gavnlig effekt p\u00e5 b\u00f8rnene, n\u00e5r de skal gennem noget ubehageligt. - Det, der virker ekstra godt, er, n\u00e5r b\u00f8rnene bliver aktiveret. Det g\u00f8r de gennem Virtual Reality-spillene, fordi der bliver aktiveret nogle centre i hjernen, som g\u00f8r, at de bliver afledt, siger hun. William Strand lagde kun m\u00e6rke til \u00e9t af stikkene, selvom l\u00e6gerne m\u00e5tte bruge et par fors\u00f8g p\u00e5 at f\u00e5 lagt hans drop. - Det hjalp at have brillerne p\u00e5, for s\u00e5 koncentrerer jeg mig ikke om, hvad der sker et andet sted, s\u00e5 koncentrerer jeg mig bare om at skyde m\u00e5gerne. Jeg kunne kun m\u00e6rke det en lille smule, da der kom et prik, siger han. Men selvom brillerne har en god effekt p\u00e5 de fleste b\u00f8rn, er der ogs\u00e5 situationer, hvor de ikke skal i brug. - Nogle b\u00f8rn har brug for meget kontrol, og i de situationer kan det v\u00e6re ekstremt angstprovokerende at f\u00e5 brillerne p\u00e5, s\u00e5 de ikke kan se, hvad der sker omkring dem, forklarer Gitte Aagaard. Udover Rigshospitalet tilbyder Nordsj\u00e6llands Hospital ogs\u00e5 b\u00f8rnene at spille Virtual Reality-spil.", "annotations": [{"label": 2, "user": 1}], "meta": {}, "annotation_approver": null, "hash_id": -8412796262372870424, "scrape_date": ["2020-03-21 13:18:10"], "url": ["https://www.dr.dk/nyheder/regionale/hovedstadsomraadet/hospital-har-succes-med-virtual-reality-william-skyder-maager"], "section": "K\u00f8benhavn", "author": "Nanna Mortensen", "date": ["2019-12-28 08:01", "2020-01-02 08:23"], "title": ["Hospital har succes med Virtual Reality: William skyder m\u00e5ger, mens han f\u00e5r lagt drop"], "title_summary": ["Rigshospitalet bruger VR til at aflede b\u00f8rns opm\u00e6rksomhed, n\u00e5r de skal stikkes."], "image_caption": "William Strand f\u00e5r lagt et drop. Samtidig spiller han Virtual Reality, og derfor reagerer han n\u00e6sten ikke p\u00e5 det ellers ubehagelige stik i h\u00e5nden. Gitte Aagaard med VR-brillerne. (Foto:\u00a0Nanna Mortensen \u00a9\u00a0(c) DR)"}
{"id": 144, "text": "Hvis du har pr\u00f8vet at ringe til akuttelefonen 1813 fra k\u00f8benhavnsomr\u00e5det i dag, har du kunnet risikere at skulle vente over en time p\u00e5 at f\u00e5 en medarbejder i r\u00f8ret. Og det er ikke godt nok. S\u00e5dan lyder det fra Christoffer Buster Reinhardt (K), der er formand for Sundhedsudvalget i Region Hovedstaden. - Det er utilfredsstillende. Jeg er p\u00e5 ingen m\u00e5de tilfreds med de her tider. N\u00e5r man er syg eller p\u00e5r\u00f8rende til en syg, s\u00e5 har man berettiget forventning om, at man kan f\u00e5 hj\u00e6lp hurtigt, siger han. If\u00f8lge Christoffer Buster Reinhardt m\u00e5 man forvente at skulle v\u00e6bne sig med lidt st\u00f8rre t\u00e5lmodighed, n\u00e5r man i juledagene ringer til 1813, men ventetider p\u00e5 over en time er for meget, lyder det fra formanden. - Jeg har, og det tror jeg ogs\u00e5, de fleste borgere har, forst\u00e5else for, at ventetiderne kan v\u00e6re lidt l\u00e6ngere i h\u00f8jtiderne, men dog ikke s\u00e5 lange ventetider, som vi ser her. - Det her skal helst ikke blive en ny juleklassiker, siger han med henvisning til sidste \u00e5r, hvor ventetiderne ogs\u00e5 var lange i juledagene. If\u00f8lge Marie Baastrup, der er enhedschef i Region Hovedstadens akutberedskab skyldes ventetiden blandt andet, at fremfor kun at ringe om akutte helbredsproblemer. Christoffer Buster Reinhardt (K) kalder den begrundelse for en \"forklaring, men ikke en undskyldning\". Han anerkender dog, at henvendelser omkring recepter er et stort problem for 1813. Han vil derfor s\u00e6tte oplysningsinitiativer i gang i Sundhedsudvalget. - En af de ting, vi kan g\u00f8re i Sundhedsudvalget, er at s\u00e6tte en kampagne i gang omkring, hvad man skal ringe til 1813 om. 1813 er ikke - og skal ikke v\u00e6re - en recepttelefon. Der er for eksempel folk, der ringer ind for at f\u00e5 en ny recept p\u00e5 p-piller, og det er ikke det, 1813 er til for, siger han. Han ser ogs\u00e5 gerne, at danskerne ikke er helt s\u00e5 bange for at ringe til 112. - Det skal n\u00e6rmest v\u00e6re d\u00f8d og \u00f8del\u00e6ggelse, f\u00f8r danskerne ringer 112, og s\u00e5dan har jeg det ogs\u00e5 selv. - Der er en barriere i forhold til at ringe 112, og det er nok ogs\u00e5 meget sundt, at man ikke ringer om sm\u00e5ting, men man kan arbejde p\u00e5 at f\u00e5 s\u00e6nket barren lidt. Det er ikke kun ved hjertestop, man m\u00e5 ringe 112, siger udvalgsformanden.", "annotations": [{"label": 2, "user": 1}], "meta": {}, "annotation_approver": null, "hash_id": 2995821627997502664, "scrape_date": ["2020-03-21 13:18:10"], "url": ["https://www.dr.dk/nyheder/regionale/hovedstadsomraadet/udvalgsformand-om-1813-ventetider-jeg-er-paa-ingen-maade"], "section": "K\u00f8benhavn", "author": "Sally Frydenlund Larsen", "date": ["2019-12-25 21:30"], "title": ["Udvalgsformand om 1813-ventetider: 'Jeg er p\u00e5 ingen m\u00e5de tilfreds'"], "title_summary": ["Christoffer Buster Reinhardt (K) vil tage sagen op i Sundhedsudvalget."], "image_caption": "Christoffer Buster Reinhardt (K) vil ventetiderne til livs p\u00e5 1813 en gang for alle (arkivfoto)."}
{"id": 145, "text": "EU's indre marked er vigtigt, for at europ\u00e6iske virksomheder kan udvikle sig i fremtiden. Men der er for mange barrierer p\u00e5 det indre marked i dag, som g\u00f8r, at dets fulde potentiale ikke udnyttes, mener EU-Kommissionens n\u00e6stformand, Valdis Dombrovskis. Tirsdag freml\u00e6gger EU-Kommissionen et forslag til en ny industristrategi, hvori der blandt andet indg\u00e5r en handlingsplan for at styrke det indre marked. - Det indre marked er vores allerst\u00f8rste resultat i EU, som g\u00f8r os til en st\u00e6rk, global spiller. - Men medlemslandene skal undg\u00e5 at indf\u00f8re yderligere lovgivning, som vil v\u00e6re barrierer for det indre markeds fulde potentiale. De barrierer vil vi g\u00f8re op med i vores handlingsplan, siger Dombrovskis. EU-Kommissionen har kortlagt barriererne p\u00e5 det indre marked forud for handlingsplanen. Det t\u00e6ller blandt andet nogle restriktive og komplekse nationale regler samt EU-regler, som ikke bliver tilstr\u00e6kkeligt overholdt og h\u00e5ndh\u00e6vet. If\u00f8lge et estimat fra EU-Kommissionen kan det give op til 713 milliarder euro frem mod 2030, hvis barriererne fjernes. EU's indre marked s\u00f8ger at sikre fri bev\u00e6gelighed for varer og tjenesteydelse i medlemslandene. /ritzau/", "annotations": [{"label": 2, "user": 1}], "meta": {}, "annotation_approver": null, "hash_id": -2669845193022303900, "scrape_date": ["2020-03-21 13:18:10"], "url": ["https://www.dr.dk/nyheder/penge/ny-eu-plan-skal-fjerne-barrierer-pa-det-indre-marked"], "section": "Penge", "date": ["2020-03-10 16:22"], "title": ["Ny EU-plan skal fjerne barrierer p\u00e5 det indre marked"], "title_summary": ["EU-Kommissionen vil styrke det indre marked for at g\u00f8re europ\u00e6iske virksomheder mere konkurrencedygtige."], "image_caption": "Der er for mange barrierer, siger EU-Kommissionens n\u00e6stformand, Valdis Dombrovskis (Foto:\u00a0Stephanie Lecocq \u00a9\u00a0Scanpix)"}
{"id": 146, "text": "De amerikanske aktier i Dow Jones-indekset faldt i dag med 7,8 procent. Det er det v\u00e6rste fald siden finanskrisen i 2008. Kursfaldet kommer samtidig med, at frygten for konsekvenserne af coronavirusset spreder sig. Mens industriindekset Dow Jones alts\u00e5 faldt med 7,8 procent, faldt det brede S & P 500-indeks med 7,6 procent, mens teknologiaktierne i Nasdaq-indekset rutsjede 7,3 procent ned. Blandt teknologiaktierne var Apple h\u00e5rdest ramt med et minus p\u00e5 7,9 procent, mens Microsoft faldt med 6,8 procent. - Det er total panik, siger Susan Schmidt, aktiechef hos Aviva Investors America, til . Hun mener, at der er tale om en overreaktion. Samtidig er prisen p\u00e5 r\u00e5olie faldet n\u00e6sten 25 procent. Det sker som en konsekvens af, at Saudi Arabien har givet udtryk for, at man vil s\u00e6tte produktionen i vejret, efter at Rusland har afvist at skrue ned for deres olie- og gasproduktion. Den priskrig har blandt andet f\u00f8rt til store fald for olieselskaber som amerikanske Exxon Mobil. Der er tale om det st\u00f8rste fald i olieprisen, siden den f\u00f8rste golfkrig br\u00f8d ud tilbage i 1991. De amerikanske aktier ligger nu 19 procent under det niveau, som det n\u00e5ede op p\u00e5 i sidste m\u00e5ned. Kurserne p\u00e5 b\u00f8rsen i New York \u00e5bnede mandag eftermiddag dansk tid med et fald s\u00e5 stort, at det udl\u00f8ste en mekanisme, der stoppede al handel i et kvarter. Peter Cecchini, chefstrateg hos Cantor Fitzgerald, siger til , at mange \u00e5r med lave renter har forl\u00e6nget aktiernes fremgang, og at markederne har ignoreret sidste \u00e5rs varsel om en begyndende recession. - Den underliggende baggrund af skr\u00f8belighed er \u00e5rsagen til, at det er g\u00e5et s\u00e5 st\u00e6rkt. N\u00e5r en boble bygges op i s\u00e5 lang tid, skal der ikke meget til at punktere den. Den amerikanske pr\u00e6sident Donald Trump mener dog stadig, at frygten for coronavirus er 'fake news', og at medierne har skylden for det voldsomme kursfald:", "annotations": [{"label": 2, "user": 1}], "meta": {}, "annotation_approver": null, "hash_id": 4668667632387979970, "scrape_date": ["2020-03-21 13:18:10"], "url": ["https://www.dr.dk/nyheder/penge/vaerste-nedtur-siden-finanskrisen-amerikanske-aktier-i-historisk-fald"], "section": "Penge", "author": "Flemming Brandt", "date": ["2020-03-09 20:14"], "title": ["V\u00e6rste nedtur siden finanskrisen: Amerikanske aktier i historisk fald"], "title_summary": ["De amerikanske aktier i Dow Jones-indekset faldt i dag med 7,8 procent. Det er det v\u00e6rste fald siden finanskrisen i 2008."], "image_caption": "B\u00f8rshandlerne p\u00e5 New York Stock Exchange fulgte chokerede kursernes fald mod bunden (Foto:\u00a0TIMOTHY A. Clary \u00a9\u00a0Scanpix)"}
{"id": 147, "text": "N\u00e5r Dansk Melodi Grand Prix 2020 l\u00f8rdag aften l\u00f8ber af stablen, bliver det uden publikum i salen. Det har DR besluttet, efter regeringen fredag meldte ud, at myndighederne anbefaler at udskyde eller aflyse alle arrangementer med mere end 1.000 deltagere. Showet, der afholdes i Royal Arena i K\u00f8benhavn, bliver ikke aflyst, men DR har v\u00e6ret n\u00f8dt til at lave en r\u00e6kke \u00e6ndringer i showet, der alts\u00e5 nu vil blive sendt uden et livepublikum. Det fort\u00e6ller Gustav L\u00fctzh\u00f8ft, der er ledende redaktionschef i DR Kultur, B\u00f8rn & Unge og talsperson for Dansk Melodi Grand Prix 2020. - Lige nu er vi igang med at sikre os, at vi stadig f\u00e5r lavet et super godt tv-show til alle dem, der f\u00f8lger med hjemme i stuerne. Vi havde planer om at bruge salen og publikum til nogle ting i showet, og de elementer har vi naturligvis m\u00e5ttet lave om, siger Gustav L\u00fctzh\u00f8ft. Han forsikrer dog, at der fortsat er masser af Grand Prix-fest at se frem til, n\u00e5r showet l\u00f8ber over sk\u00e6rmen l\u00f8rdag aften. - Trods de udfordringer, vi st\u00e5r overfor, s\u00e5 bliver det stadig et rigtig godt show \u2013 og jeg t\u00f8r godt love, at b\u00e5de de optr\u00e6dende og vores to v\u00e6rter stadig er klar til at levere det bedste, de overhovedet kan i morgen aften. Oven p\u00e5 udmeldingen har \u00e5rets Grand Prix-v\u00e6rter, Hella Joof og Rasmus Bjerg, ogs\u00e5 v\u00e6ret n\u00f8dt til at forberede sig p\u00e5 at skulle st\u00e5 i spidsen for et lidt anderledes Melodi Grand Prix, end vi er vant til. - Vi har brugt de sidste timer p\u00e5 at lave lidt om i manuskriptet. Det er vi n\u00f8dt til, for der er jo en stor elefant i rummet, som er at\u2026 Ja, der mangler en elefant i rummet. Men vi tager det hele med et smil og pr\u00f8ver at finde en god m\u00e5de at adressere det p\u00e5 i showet, siger den erfarne skuespiller og filminstrukt\u00f8r Hella Joof. Udsigten til at skulle st\u00e5 p\u00e5 scenen foran en tom sal tager hun ogs\u00e5 med \"oprejst pande\". - Rasmus og jeg er jo skuespillere og har pr\u00f8vet alt muligt frygteligt som at spille teater, hvor der ingen dukkede op. S\u00e5 det klarer vi. Men jeg synes, vi er n\u00f8dt til at give lidt ekstra k\u00e6rlighed til artisterne, for det er dem, der mister den k\u00e6mpe energkilde, som et livepublikum jo er. S\u00e5 vi skal ud og sprede lidt ekstra k\u00e6rlighed til dem, siger Hella Joof. \u00c9n af dem, der skal st\u00e5 p\u00e5 scenen l\u00f8rdag aften - i en alts\u00e5 nu tom sal - er sangeren Isam B, der skal \u00e5bne showet med nummeret 'B\u00f8lger'. - Det bliver selvf\u00f8lgelig en meget speciel oplevelse uden publikum i salen. Der er ingen tvivl om, at noget af luften g\u00e5r af ballonen, for der sker bare noget, n\u00e5r der er mange mennesker samlet. Det g\u00f8r noget for atmosf\u00e6ren, viben og koncertoplevelsen, siger Isam B og forts\u00e6tter: - Sikkerhed f\u00f8rst og fremmest, og jeg har fuld forst\u00e5else for, at det er s\u00e5dan, det bliver. Men jeg havde da gl\u00e6det mig til at dele den her sang med et publikum p\u00e5. Det m\u00e5 blive en anden god gang. - Der er nok ikke mange, der havde forudset, at det her ville komme til at ske, men nu er der alts\u00e5 en virus, vi bliver n\u00f8dt til at tage stilling til, siger Isam B, der dog sl\u00e5r fast, at han stadig gl\u00e6der sig til l\u00f8rdagens Grand Prix-show. Ogs\u00e5 duoen Maja Og De Sarte Sj\u00e6le ser fortsat frem til at st\u00e5 p\u00e5 scenen i Royal Arena, selvom det bliver en lidt anderledes oplevelse, end Grand Prix-debutanterne havde regnet med. - Det er jo en stor ting at v\u00e6re med i Melodi Grand Prix, og der er mange ting, der skal forberedes \u2013 og nu er det p\u00e5 nogle m\u00e5der noget helt nyt, man skal forberede sig p\u00e5, siger duoens forsanger Maja Rudolph og forts\u00e6tter: - Publikum havde da givet det hele en ekstra gnist, det er klart, men vi skal nok f\u00e5 det her vendt til noget positivt. Det bliver bare en anden oplevelse. Sys Bjerre, der l\u00f8rdag optr\u00e6der med nummeret 'Honestly', fors\u00f8ger ogs\u00e5 at se positivt p\u00e5 den lidt anderledes situation. - Jeg v\u00e6lger at tage det som en oplevelse, men jeg ville da hellere spille for 10.000 mennesker. Men jeg gl\u00e6der mig stadig helt vildt, og min intention har hele tiden v\u00e6ret at have det sjovt. Og det er der ikke lavet om p\u00e5, siger hun. Sangeren Jamie Talbot, der deltager med sangen 'Bye Bye Heaven', tager ogs\u00e5 udsigten til et show uden publikum med oph\u00f8jet ro. - Det er selvf\u00f8lgelig \u00e6rgerligt, der ikke kommer til at sidde 10.000 mennesker og klappe med i salen, men hvis det er det mest sikre at g\u00f8re det p\u00e5 den m\u00e5de, jamen s\u00e5 er det det, vi g\u00f8r, siger Jamie Talbot. Han h\u00e5ber, den lidt specielle publikumssituation m\u00e5ske kan f\u00e5 endnu flere til at t\u00e6nde for fjernsynet l\u00f8rdag aften. - Man kan da h\u00e5be, det bliver en \"ting\", og at der er endnu flere, der ser med hjemme i stuerne, fordi de er blevet nysgerrige. Og det bliver da et show, som folk kommer til at huske fremover. - Det \u00e5r, hvor der ikke var noget publikum, ha, ha.", "annotations": [{"label": 2, "user": 1}], "meta": {}, "annotation_approver": null, "hash_id": 3559568985388847016, "scrape_date": ["2020-03-21 13:18:10"], "url": ["https://www.dr.dk/event/melodigrandprix/deltagere-om-grand-prix-helt-uden-publikum-det-bliver-da-et-show-som-folk"], "section": "Melodi Grand Prix", "author": "Christian Ellegaard", "date": ["2020-03-06 18:29"], "title": ["Deltagere om Grand Prix helt uden publikum: 'Det bliver da et show, som folk kommer til at huske'"], "title_summary": ["Der bliver stadig Grand Prix-fest trods manglen p\u00e5 publikum, lover DR."], "image_caption": "S\u00e5dan s\u00e5 det ud, da Leonora vandt Dansk Melodi Grand Prix sidste \u00e5r. I \u00e5r bliver showet afholdt uden publikum i salen. (Foto:\u00a0henning Bagger \u00a9\u00a0Ritzau Scanpix) Hella Joof og Rasmus Bjerg er v\u00e6rter p\u00e5 Dansk Melodi Grand Prix 2020, der ruller over sk\u00e6rmen l\u00f8rdag aften. (Foto:\u00a0Agnete Schlichtkrull \u00a9\u00a0dr) DR har i \u00e5r bygget en helt ny scene til \u00e5rets Dansk Melodi Grand Prix. Den f\u00e5r publikum ikke lov til at opleve i levende live i denne omgang, men i stedet kan hele showet stadig ses live p\u00e5 DR1 og DRTV l\u00f8rdag aften. (Foto:\u00a0Christian Ellegaard \u00a9\u00a0dr)"}
{"id": 148, "text": "En app til ansigtsgenkendelse, som virksomheden Clearview AI, st\u00e5r bag, har de seneste m\u00e5neder vakt voldsom opsigt. Clearview har if\u00f8lge indsamlet mere end tre milliarder billeder fra Facebook, Instagram og andre hjemmesider fra intetanende personer. Databasen over ansigter og navne g\u00f8r det muligt for brugere af appen at identificere fremmedes ansigter og p\u00e5 baggrund af offentligt tilg\u00e6ngelige oplysninger fra nettet fort\u00e6lle, hvem den peger p\u00e5. Da det for to uger siden kom frem, at b\u00e5de Danmark og Norge var p\u00e5 en l\u00e6kket kundeliste fra det kontroversielle selskab, svarede b\u00e5de dansk og norsk politi, at de hverken havde brugt eller var kunder hos Clearview. Men nu viser det sig, at norsk politi alligevel har brugt den udsk\u00e6ldte app, . En medarbejder hos Kripos har oprettet en 30-dages pr\u00f8vekonto hos Clearview og brugt appen til at s\u00f8ge p\u00e5 ansigter i sager om seksuelle overgreb mod b\u00f8rn. - Denne blev brugt til ansl\u00e5et 30 s\u00f8gninger inden for den 30-dages licensvarighed. Licensen er ikke l\u00e6ngere aktiv og blev opsagt, da pr\u00f8vetiden udl\u00f8b. Form\u00e5let med s\u00f8gningerne var at se p\u00e5 mulighederne for identifikation inden for seksuelt misbrug af b\u00f8rn, oplyste Kripo i g\u00e5r til NRK. Den norske medarbejder hos Kripos har brugt Clearview til at \"klippe\" ansigter ud af efterforskningsmaterialet og overf\u00f8re disse til Clearview via appen. \"Denne type identifikation er et centralt behov for politiet ved s\u00e5danne lovovertr\u00e6delser\", skriver Kripos. Ligesom Norge var Danmark ogs\u00e5 p\u00e5 den fra det kontroversielle selskab, der kom frem i sidste uge. Dansk politi har dog afvist, at de bruger Clearview: - Vi har har haft to medarbejdere til konference i USA, hvor de blev pr\u00e6senteret for forskellige produkter, blandt andet Clearview. For at f\u00e5 adgang til det skulle de logge ind med deres emailadresser, og det har de s\u00e5 gjort. Det er den bedste forklaring, vi har p\u00e5, at vi optr\u00e6der p\u00e5 listen, sagde Rigspolitiets pressechef, Thomas Kristensen, til . Rigspolitiet har til DR Nyheder oplyst, at man ikke har kendskab til, at medarbejdere skulle have hentet eller brugt Clearview-appen. - Vi bruger ikke ansigtsgenkendelse til efterforskning\u201d, oplyste pressechef Thomas Kristensen 28. februar. Han kunne ikke udelukke, at en medarbejder p\u00e5 eget initiativ havde downloadet og brugt appen, men oplyste, at intet tydede p\u00e5 dette. DR har spurgt Politiets Efterretningstjeneste, PET, om de har brugt Clearview. - Vi kan som udgangspunkt ikke kommentere p\u00e5, hvem efterretningstjenesten samarbejder med og kan dermed hverken be- eller afkr\u00e6fte samme\", skriver PET i en mail til DR. Selvom dansk politi alts\u00e5 oplyser, at det ikke bruger ansigtsgenkendelse, s\u00e5 har politiet tidligere taget lignende v\u00e6rkt\u00f8jer i brug p\u00e5 pr\u00f8vebasis. Det er for eksempel kommet frem i et svar p\u00e5 et til justitsminister Nick H\u00e6kkerup (S). - Hvorn\u00e5r og hvordan er det vedtaget, at ansigtsgenkendelse er taget i brug i forbindelse med b\u00f8rneporno-sager? spurgte Karina Lorentzen Dehnhardt (SF) den 22. januar justitsministeren. Her l\u00f8d svaret, at Rigspolitiets Nationale Cyber Crime Center (NC3) havde \u201dunders\u00f8gt\u201d om \u201ddiverse offentligt tilg\u00e6ngelige apps til mobiltelefoner, der anvendte ansigtsgenkendelsesteknologi, kunne anvendes som objektgenkendelse p\u00e5 billed- og videomateriale i sager vedr\u00f8rende seksuelt misbrug af b\u00f8rn\u201d, men at disse ikke har \u201dv\u00e6ret anvendt i konkrete efterforskninger\u201d. Det amerikanske selskab Clearview AI har ikke svaret p\u00e5 DRs henvendelse om, hvorvidt dansk politi har brugt Clearview-appen. Men Clearviews direkt\u00f8r og grundl\u00e6gger, Hoan Ton-That, udtalte sig tirsdag via et pr-bureau til blandt andet . Her skrev Ton-That, at virksomheden har modtaget foresp\u00f8rgsler fra politi og myndigheder verden over, men at den ikke har kontrakter uden for USA og Canada. - Vores markedsf\u00f8ringsmateriale har afspejlet den forudsigelige voksende internationale interesse for Clearview, men ikke aktive kunder eller kontrakter. Vi har ingen kontrakter uden for USA og Canada, skriver Hoan Ton-That. Den svenske pendant til DR, SVT, har ikke kunnet f\u00e5 svar p\u00e5, om en r\u00e6kke svenske myndigheder har brugt appen, herunder S\u00e4po - det svenske pendant til det danske PET. Men if\u00f8lge SVT har svensk politi , at de ikke m\u00e5 bruge Clearview-appen.", "annotations": [{"label": 1, "user": 1}], "meta": {}, "annotation_approver": null, "hash_id": 8294905397091686395, "scrape_date": ["2020-03-21 13:18:11"], "url": ["https://www.dr.dk/nyheder/penge/norsk-politi-brugte-kontroversiel-app-til-efterforskning-af-sex-overgreb"], "section": "Penge", "author": "Marcel Mirzaei-Fard Henrik Moltke", "date": ["2020-03-10 17:44"], "title": ["Norsk politi brugte kontroversiel app til efterforskning af sex-overgreb"], "title_summary": ["Medarbejder brugte omstridt app til ansigtsgenkendelse i sager om overgreb mod b\u00f8rn."], "image_caption": "Clearview AI har opbygget en gigantisk database med billeder fra Facebook, Instagram og Twitter. Derfor skulle firmaet have et af de mest effektive ansigtsgenkendelsesv\u00e6rkt\u00f8jer."}
{"id": 149, "text": "S\u00e5dan Ekstra Bladet R\u00f8dstr\u00f8mpebev\u00e6gelsen efter deres f\u00f8rste aktion, der fandt sted pr\u00e6cis en m\u00e5ned efter kvindernes internationale kampdag \u2013 nemlig den 8. april 1970. Dengang kendte kun f\u00e5 de r\u00f8dstr\u00f8mpebekl\u00e6dte kvinder, der bar bannere med slogans som \u2019. Men det var blot et sp\u00f8rgsm\u00e5l om tid, f\u00f8r bev\u00e6gelsen kom p\u00e5 alles l\u00e6ber. Gennem talrige aktioner fik de skabt en hidtil uset stor opm\u00e6rksomhed om kvindesagen \u2013 og de kom godt fra start med deres f\u00f8rste aktion. Her marcherede 12 unge kvinder op igennem str\u00f8get. De bar kunstige \u00f8jenvipper, nylonparykker og store BH\u2019er fyldt ud med r\u00f8de balloner. Bekl\u00e6dningen skulle forst\u00e5s som en kritik af tidens kvindeideal. Da de ankom til R\u00e5dhuspladsen, smed de symbolsk rekvisitterne i en skraldepose. Et af r\u00f8dstr\u00f8mpernes hovedm\u00e5l handlede dog om ligel\u00f8n til m\u00e6nd og kvinder - og det blev ogs\u00e5 understreget af et af medlemmerne, da TV Avisen foretog et af de allerf\u00f8rste interviews med den nye bev\u00e6gelse. l\u00f8d det fra en af de unge kvinder.", "annotations": [{"label": 1, "user": 1}], "meta": {}, "annotation_approver": null, "hash_id": -8225269597082882854, "scrape_date": ["2020-03-21 13:18:11"], "url": ["https://www.dr.dk/nyheder/kultur/historie/alle-der-ikke-betaler-ligeloen-kan-vente-vores-besoeg-unikt-arkivklip-viser"], "section": "Historie", "author": "Thomas N\u00f8rskov Kj\u00f8lbye", "date": ["2020-03-08 08:01"], "title": ["Alle, der ikke betaler ligel\u00f8n, kan vente vores bes\u00f8g! Unikt arkivklip viser et af de allerf\u00f8rste interviews med de s\u00e5kaldte \u2019r\u00f8dstr\u00f8mper\u2019"], "title_summary": ["For 50 \u00e5r siden satte landets mest kendte kvindebev\u00e6gelse deres f\u00f8rste aftryk."]}
{"id": 150, "text": "Hvis du ikke kender Per Ulrich Karpf, s\u00e5 har du her en del af hans selvpr\u00e6sentation. \"Jeg er blevet kaldt for alle verdens negative verber. Jetsetsvindleren, bedrager, The Duke of Deception, kriminel og s\u00e5 videre\", skriver han p\u00e5 sin hjemmeside og forts\u00e6tter: \"Men en ting g\u00e5r altid igen: Jeg leverer varen.\" Hvis varen er tvivlsom selskabsr\u00e5dgivning med det form\u00e5l at franarre b\u00e5de statskassen og private kreditorer deres penge, s\u00e5 bliver varen leveret. Det fremg\u00e5r af f\u00f8rste program i programr\u00e6kken 'Pengej\u00e6gerne', hvor DR-journalister er flyttet ind p\u00e5 Kammeradvokatens kontor. Her f\u00f8lger de dagligdagen blandt stedets konkursadvokater, men graver ogs\u00e5 selvst\u00e6ndigt ned i nogle af de mere opsigtsv\u00e6kkende sager, som stikker ud fra advokaternes ringbind. Og det er netop her den tidligere d\u00f8mte svindler Per Ulrich Karpf kommer ind i billedet. P\u00e5 skjult kamera optager DR's journalister, hvordan han r\u00e5dgiver dem i, hvordan man kan fjerne v\u00e6rdier fra selskaber og efterf\u00f8lgende parkere selskaberne i en konkurs uden at give en krone videre til kreditorerne. I K\u00f8ge har Tina Holmer Nielsen en sund og fornuftig bagelforretning. Hun har indvilget i at hj\u00e6lpe DR's journalister med at unders\u00f8ge virksomheden Juridisk Kontor CPH. Virksomheden er ejet af den , og har i flere dagblade annonceret med l\u00f8fter om at kunne hj\u00e6lpe virksomheder med stor g\u00e6ld. Da Tina Holmer Nielsen henvender sig til Juridisk Kontor CPH med en historie om, at hun har opbygget en stor g\u00e6ld, er det til stor overraskelse Per Ulrich Karpf, der tager telefonen. P\u00e5 et efterf\u00f8lgende m\u00f8de, som DR filmer med skjult kamera for at dokumentere hans r\u00e5dgivning, forsl\u00e5r Per Ulrich Karpf, at bagelforretningen skal skifte ejer og direkt\u00f8r, som dermed overtager den fiktive g\u00e6ld. Den nye direkt\u00f8r skal v\u00e6re en s\u00e5kaldt str\u00e5mand. Det er if\u00f8lge Per Ulrich Karpf, virksomhedens ejer Johnny Hast Hansens revisionsfirma som st\u00e5r for at inds\u00e6tte str\u00e5m\u00e6nd. Det gamle selskab, der nu er i besiddelse af en ny direktion og ejer skal derefter skifte navn og adresse, og g\u00e6lden skal flytte med. Dermed er det den nye ejer af selskabet, som h\u00e6nger p\u00e5 g\u00e6lden, mens Tina Holmer Nielsen bliver tilbudt et nyt selskab af det juridiske kontor med samme navn og adresse. Per Ulrich Karpf opfordrer desuden til at flytte aktiverne - alts\u00e5 de v\u00e6rdier bagelforretningen har i form af inventar og k\u00f8kkenmaskiner - med over i det nye selskab. P\u00e5 Kammeradvokatens kontor, hvor DR's journalister er flyttet ind, bliver de skjulte optagelser vist til konkursadvokaten Vibe Guldberg og Jacob Esbensen, der er advokatfuldm\u00e6gtig. - Det er jo ret vild r\u00e5dgivning, de kommer med, siger Vibe Guldberg, der er konkursadvokat. - Det er forargeligt, at nogen s\u00e6tter en virksomhed op, hvor de dybest set tjener penge p\u00e5, at bedrage alle os andre, siger Jacob Esbensen. - De her optagelser dokumenterer den mistanke, vi havde, hvor man har et systematiseret setup, hvor man dels opfordrer til at bruge str\u00e5mandsvirksomhed og dermed sl\u00f8rer ejerforholdet, og dels opfordrer til at fjerne aktiver fra selskaberne for at parkere dem i en konkurs uden en krone til kreditorerne, lyder det fra Vibe Guldberg. F\u00f8rste gang Per Ulrich Karpf toner frem p\u00e5 tv er i dokumentaren 'De Gr\u00e6nsel\u00f8se' fra 2009. Her pr\u00e6senterer Karpf sig selv s\u00e5dan: - Hvad laver jeg? Jeg afsoner 7,5 \u00e5r for bedrageri, skatteundragelse og momsbedrageri. Jeg pr\u00f8ver at overleve i finanskrisen ligesom alle mulige andre. Tre \u00e5r senere - i 2012 - m\u00f8der vi ham igen. Denne gang i programmet 'Svindlerne'. Her har Karpf indlogeret sig selv p\u00e5 det fashionable Hotel Skt. Petri i K\u00f8benhavn efter at v\u00e6re blevet pr\u00f8vel\u00f8sladt fra f\u00e6ngslet. - Alle har et m\u00e5l, der hedder ikke at komme i f\u00e6ngsel igen, siger han i programmet. N\u00e5r han selv skal forklare sin br\u00f8de, lyder det s\u00e5dan: - Det var skattesystemet, der ikke fik deres penge. Det var momsbedrageri, det var meget mystiske og suspekte selskabskonstruktioner, der gjorde, at man kunne lukke og \u00e5bne virksomheder hele tiden og dermed f\u00f8re sin g\u00e6ld over i andre selskaber for at f\u00e5 dem \u00e5bnet igen dagen efter. Kort tid efter m\u00e5 Per Ulrich Karpf tjekke ud af Skt. Petri og ind p\u00e5 'Hotel Tremmely'. Igen er han taget for at svindle. Da han i sommeren 2019 endnu en gang bliver l\u00f8sladt, udtaler han til programmet 'Politiradio' p\u00e5 radio 24/7, at han skylder 25 millioner kroner og er ved at s\u00f8ge g\u00e6ldssanering. Han bedyrer desuden, at nu er han f\u00e6rdig med at svindle. Men de lumske metoder er dog langt fra lagt p\u00e5 hylden, skal det vise sig, da DR's journalister m\u00f8der Per Ulrich Kamp. Efter m\u00f8det hos Juridisk Kontor CPH henvender DR's journalister sig til Per Ulrich Karpf, der accepterer et interview med ordene: \"Jo, det har jeg sgu ikke nogen problemer med\". Selvom Per Ulrich Karpf ikke ser nogen problemer i et interview, indser han hurtigt, at der i den grad er problemer med den r\u00e5dgivning, han har givet. - Det gik lidt st\u00e6rkt. Jeg er s\u00e6lger. Jeg kom med nogle termer, som ikke var de rigtige. Det var super uheldigt at g\u00f8re det p\u00e5 den m\u00e5de. Det var oversalg. Det var pistolsalg, og det var ikke skide smart, siger Per Ulrich Karpf. At der skulle v\u00e6re tale om unddragelse er Karpf dog ikke enig i. Men: - Det er klart, at der er mange selskaber, der lukker ned, hvor statskassen g\u00e5r glip af pengene, siger Per Ulrich Karpf. Per Ulrich Karpf har afsonet domme p\u00e5 sammenlagt ti \u00e5r for bedrageri, dokumentfalsk, skyldnersvig, skatte- og momsunddragelse. Men det er p\u00e5 de bonede gulve, ikl\u00e6dt jakkes\u00e6t, briller, l\u00e6kkert h\u00e5r, og omgivet af c- og b-kendisser, han har gjort sig bem\u00e6rket i offentligheden. I de dansker medier er det egne udtalelser om hans mange domme, der fylder, og som Per Ulrich Karpf selv udtrykker det: - Jeg kan g\u00e6tte mig til, at da I fandt ud af, at det var mig, som tog m\u00f8det, s\u00e5 m\u00e5 der have v\u00e6ret champagnepropper, der l\u00f8d, p\u00e5 redaktionsgangen. Johnny Hast Hansen, der ejer virksomheden 'Juridisk Kontor CPH' \u00f8nsker ikke at medvirke i et interview. Han afviser at have kendskab til Per Ulrich Karpfs r\u00e5dgivning i virksomheden.", "annotations": [{"label": 2, "user": 1}], "meta": {}, "annotation_approver": null, "hash_id": 3957450666686451883, "scrape_date": ["2020-03-21 13:18:11"], "url": ["https://www.dr.dk/nyheder/penge/skjult-kamera-kendt-kriminel-raadgiver-dr-journalister-om-selskabssvindel"], "section": "Penge", "author": "Mikkel Jensen", "date": ["2020-03-09 21:02"], "title": ["Skjult kamera: Kendt kriminel r\u00e5dgiver DR-journalister om selskabssvindel"], "title_summary": ["For mindre end et \u00e5r siden, sad Per Ulrich Karpf i f\u00e6ngsel. Nu r\u00e5dgiver han om snyd og svig."], "image_caption": "- Det var pistolsalg. Det var ikke skidesmart. S\u00e5dan lyder det fra Per Ulrich Karpf efter at have r\u00e5dgivet DR's journalister om selskabssvindel og skyldnersvig. Uddrag fra reklame. Afsenderen er Juridisk Kontor CPH, og der bliver ikke lagt fingre imellem, hvad det egentligt er, virksomheden tilbyder. Hvor ender det, bliver Per Ulrich Karpf spurgt i dokumentaren 'De Gr\u00e6nsel\u00f8se'. Svaret falder prompte: Vestre F\u00e6ngsel. DR m\u00f8der Per Ulrich Karpf i 2012, hvor han er pr\u00f8vel\u00f8sladt. Her har han ladet sig indlogere p\u00e5 luksushotellet Skt. Petri, hvor han efter eget udsagn hj\u00e6lper en islandsk forretningsmand med at finde investorer til et guldmineprojekt i Afrika."}
{"id": 151, "text": "Der er d\u00e6kket op med r\u00f8de faner, grillp\u00f8lser og d\u00e5sebajere, mens stejle forhandlinger om l\u00f8n og arbejdsvilk\u00e5r i byggeriet i dag forts\u00e6tter i Forligsinstitutionen. Flere hundrede demonstranter, blandt dem en del stilladsarbejdere og murere, har nedlagt arbejdet i dagens anledning og hepper p\u00e5 deres forhandlere ind gennem porten til Forligsinstitutionen. Forhandlerne fik tidligere i dag hver udleveret en pakke g\u00e6r ved indgangen til Forligsinstitutionen med henvisning til, at stilladsarbejderne er parate til at gentage storkonflikten fra 1998, der ogs\u00e5 blev kaldt 'g\u00e6rstrejken', fordi folk blandt andet hamstrede g\u00e6r i store m\u00e6ngder. Det er nu over en uge siden, at forligsmand Jan Reckendorff greb ind i de fastl\u00e5ste forhandlinger og indkaldte topforhandlere fra arbejdsgiverne i Dansk Byggeri og l\u00f8nmodtagerne i fagforbundet 3F's byggegruppe til det f\u00f8rste m\u00f8de. Byggearbejderne . Det krav har arbejdsgiverne kategorisk afvist. DR Nyheders \u00f8konomikorrespondent, Casper Schr\u00f8der, giver her sin vurdering af sagen. - Nej, det er der ikke. Der er tale om meget sv\u00e6re forhandlinger p\u00e5 byggeriets omr\u00e5de, hvor det lader til, at man stort set st\u00e5r i samme fastl\u00e5ste positioner, som da man startede. L\u00f8nmodtagerne kr\u00e6ver, at de, der f\u00e5r mindst i l\u00f8n, skal have meget mere i l\u00f8n. Det er en principiel uenighed, som er meget sv\u00e6r at l\u00f8se. - Man skal forst\u00e5, at selvom byggearbejderne ikke kan lave en aftale, s\u00e5 kan det i sig selv ikke udl\u00f8se en konflikt. For at der kan komme en storkonflikt, s\u00e5 kr\u00e6ver det, at alle andre faggrupper ogs\u00e5 i samlet flok siger nej til aftalen. Den beslutning er der stadig meget lang vej til endnu. - Resultatet kan meget vel blive, at de bare f\u00e5r trukket en standardoverenskomst ned over sig af forligsmanden. - Det er nok ikke til at komme udenom, at coronasmitten er ved at blive en faktor i forhandlingerne, hvor det m\u00e5ske ikke er tid til de store opg\u00f8r. Tiden er ved at l\u00f8be fra dem.", "annotations": [{"label": 2, "user": 1}], "meta": {}, "annotation_approver": null, "hash_id": -6587599074175177699, "scrape_date": ["2020-03-21 13:18:11"], "url": ["https://www.dr.dk/nyheder/penge/kamplystne-arbejdere-deler-strejke-gaer-ud-men-stadig-lang-vej-til-storkonflikt"], "section": "Penge", "author": "Alexander Hecklen Mikkel Jensen Jacob Munch", "date": ["2020-03-11 15:20"], "title": ["Kamplystne arbejdere deler strejke-g\u00e6r ud: 'Men stadig lang vej til storkonflikt'"], "title_summary": ["Selvom OK-parter efter en uges m\u00e6gling stadig st\u00e5r stejlt, s\u00e5 er der umiddelbart ikke fare for konflikt, lyder vurdering."]}
{"id": 152, "text": "B\u00e5de lyset og stemningen er d\u00e6mpet til sorg-cafeen hos foreningen B\u00f8rn, Unge og Sorg i det indre K\u00f8benhavn. Rundt om i lokalet sidder 30 unge mellem 16 og 28 \u00e5r, der alle sammen er m\u00f8dt op, fordi de har en jul i vente, hvor der mangler nogen. De har alle det tilf\u00e6lles, at de har mistet enten deres mor eller far. Nogen for fem \u00e5r siden og andre f\u00e5 m\u00e5neder inden de satte sig i stolen her i cafeen arrangeret af B\u00f8rn, Unge og Sorg. D\u00f8rene for ligesindede unge bliver \u00e5bnet mindst \u00e9n gang om m\u00e5neden, og denne gang skal der s\u00e6ttes ord p\u00e5 h\u00f8jtider uden mor eller far. Emma Theill p\u00e5 25 \u00e5r mistede sin mor til kr\u00e6ft for tre \u00e5r siden, og hun er for f\u00f8rste gang med til sorg-cafeen. For hende er det vigtigt at kunne tale med nogen, som har v\u00e6ret igennem det samme som hende. - Jeg f\u00f8ler, at n\u00e5r man har mistet, ender man ligesom i en anden kasse sammen med folk, der har oplevet det samme. Inde i den her kasse er det som om, at folk har \u00e9n eller anden forst\u00e5else for hinanden, selvom vi ikke kender hinanden. Og det er et rart rum at v\u00e6re i, siger hun. Det er pr\u00e6cis det rum, som Det Nationale Sorgcenter nu vil tilbyde til voksne og \u00e6ldre. Fra n\u00e6ste \u00e5r bliver det nemlig ikke kun unge, der har mistet, som kan s\u00e6tte sig sammen og dele deres f\u00f8lelser og tanker. Behovet er nemlig lige stort uanset alder, mener Preben Engelbrekt, der er direkt\u00f8r i Det Nationale Sorgcenter. - Voksne eftersp\u00f8rger ogs\u00e5 det at m\u00f8de andre, der har oplevet den samme sorg som dem. For det giver noget andet at tale med dem, end det ens familie og n\u00e6rmeste venner kan give, siger han. Mens cafeen kommer til at ligne den for unge, kan samtaleemnerne v\u00e6re nogle helt andre, p\u00e5peger Preben Engelbrekt. - Det vil typisk v\u00e6re det at miste en partner eller \u00e6gtef\u00e6lle og ikke en for\u00e6lder, som det er ved de unge sorg-cafeer. Man kunne ogs\u00e5 forestille sig et tema om at have mistet et barn, siger Preben Engelbrekt. Til sorg-cafeen hos B\u00f8rn, Unge og Sorg s\u00e6tter deltagerne sig efter en times tid ud til sm\u00e5 borde i grupper p\u00e5 fem-seks stykker. Med en kop kaffe i h\u00e5nden og stearinlys p\u00e5 bordet s\u00e6tter de sig for at tale om jul og h\u00f8jtider. - Det er bare rart at dele tanker og f\u00f8lelser, og jeg har brug for at f\u00e5 det ud og lade f\u00f8lelserne komme til overfladen. Nogle gange i min familie kan det godt v\u00e6re noget, der ikke bliver snakket s\u00e5 meget om, og s\u00e5 bliver det elefanten i rummet. Jeg har brug for at f\u00e5 det udtrykt, og jeg har brug for at snakke om det, siger Emma Theill. S\u00e6rligt i h\u00f8jtider, som her i juledagene, er sorg-cafeen et godt rum at v\u00e6re i for Emma Theill. - Julen bet\u00f8d noget helt s\u00e6rligt for min mor. Hun var vores 'christmas spirit'. Det var hende, der satte alt op, det var hende, der begyndte alle traditionerne, og vi fejrede altid jul hos os. S\u00e5 den barndoms-jul, jeg havde, er blevet revet meget pludseligt v\u00e6k fra mig, siger Emma Theill. Sorg-cafeerne for voksne og \u00e6ldre begynder i 2020.", "annotations": [{"label": 2, "user": 1}], "meta": {}, "annotation_approver": null, "hash_id": -1425654043822895959, "scrape_date": ["2020-03-21 13:18:11"], "url": ["https://www.dr.dk/nyheder/regionale/hovedstadsomraadet/sorg-cafe-hjaelper-emma-efter-morens-doed-den-jul-jeg-havde"], "section": "K\u00f8benhavn", "author": "Oliver Breum Ida Zander Jensen", "date": ["2019-12-27 08:15"], "title": ["Sorg-caf\u00e9 hj\u00e6lper Emma efter morens d\u00f8d: 'Den jul, jeg havde, blev revet v\u00e6k'"], "title_summary": ["Nu udvides caf\u00e9-tilbuddet til ogs\u00e5 at omfatte voksne og \u00e6ldre."], "image_caption": "Emma Theill mistede sin mor for tre \u00e5r siden, og tog derfor til sorg-caf\u00e9 for at m\u00f8de unge i samme situation som hende. (Foto:\u00a0Oliver Breum \u00a9\u00a0(c) DR)"}
{"id": 153, "text": "Et mesterv\u00e6rk. Skubber til gr\u00e6nserne for perfektion. Et -spil. S\u00e5dan l\u00f8d dommen fra en lang r\u00e6kke , da PlayStation-spillet 'The Last of Us' udkom i 2013. Det har siden solgt over 17 millioner eksemplarer. Nu har Sony, der st\u00e5r bag spiludgivelsen, annonceret, at 'The Last of Us' bliver til en tv-serie. En serie, der skal produceres i et samarbejde mellem HBO og PlayStation Productions og instrueres af 'Chernobyl'-instrukt\u00f8ren Craig Mazin. Og det tegner lovende. I hvert fald hvis man skeler til , da tv-serien udkom i maj 2019. - Som et filmisk seriev\u00e6rk er 'Chernobyl' i s\u00e6rklasse og denne uges absolutte must see-tv, l\u00f8d det dengang fra serieekspert Frederik Dirks Gottlieb. 'The Last of Us' er udviklet af det legendariske spilfirma Naughty Dog, der ogs\u00e5 begejstret har afsl\u00f8ret planerne om en tv-serie p\u00e5 sin Twitter-konto: Spillet fort\u00e6ller historien om hovedpersonerne Joel og Ellie, der er havnet midt i en postapokalyptisk katastrofesituation, der har skabt et ekstremt voldeligt og brutalt samfund. En virus inficerer nemlig befolkningen og g\u00f8r dem til aggressive zombie-lignende v\u00e6sner inden for to d\u00f8gn. Joel skal eskortere pigen Ellie tv\u00e6rs gennem landet i jagten p\u00e5 en kur mod epidemien, der h\u00e6rger. For Ellie er immun og b\u00e6rer muligvis n\u00f8glen til en kur, s\u00e5 han skal s\u00f8rge for, at hun overlever. - 'The Last of Us' satte nye standarder for grafik og hvordan en historie skulle fort\u00e6lles med filmiske virkemidler, fortalte PlayStation-ekspert Palle Havsh\u00f8i-Jensen, da han p\u00e5 dr.dk k\u00e5rede spillet til at v\u00e6re blandt de bedste spil i anledning af PlayStation 4's fem \u00e5rs f\u00f8dselsdag. Men hvem skal s\u00e5 indtage hovedrollerne som Joel og Ellie? P\u00e5 det sociale medie Reddit er debatten . Mange n\u00e6vner blandt andre den danske stjerneskuespiller Nikolaj Coster-Waldau, der nok er mest kendt for sin rolle i 'Game of Thrones', som et oplagt bud til at spille Joel. De selvsamme fans ser samtidig gerne, at rollen som Ellie indtages af den fremadstormende skuespillerinde Kaitlyn Dever, der blandt andet er kendt for Netflix-serien 'Unbelievable' og komedien 'Booksmart'. Udover tv-serien er der ogs\u00e5 en opf\u00f8lger til det succesfulde 'The Last of Us' p\u00e5 vej. P\u00e5 trods af at spillet er fra februar 2020 til maj 2020, er hypen omkring spillet stadig massiv. Spillet var da ogs\u00e5 p\u00e5 vores liste over de mest ventede spiloplevelser dette \u00e5r. Historien i 'The Last of Us Part 2' foreg\u00e5r fem \u00e5r efter det oprindelige spil. Ellie er nu blevet 19 \u00e5r, men kampen for at overleve i det d\u00f8dbringende og skr\u00e6mmende zombie-apokalypse forts\u00e6tter.", "annotations": [{"label": 1, "user": 1}], "meta": {}, "annotation_approver": null, "hash_id": 6116493066742565486, "scrape_date": ["2020-03-21 13:18:11"], "url": ["https://www.dr.dk/nyheder/kultur/gaming/har-solgt-over-17-millioner-eksemplarer-brutalt-spil-bliver-til-tv-serie"], "section": "Gaming", "author": "Lasse Kj\u00e6r Christiansen", "date": ["2020-03-09 05:30"], "title": ["Har solgt over 17 millioner eksemplarer: Brutalt spil bliver til tv-serie"], "title_summary": ["Det popul\u00e6re spil 'The Last of Us' forvandles nu til en HBO-produceret tv-serie."], "image_caption": "'The Last of Us' har i alt solgt over 17 millioner eksemplarer. Spillet udkom oprindelig til PlayStation 3, men blev sidenhen genudgivet i en 'remastered' udgave til PlayStation 4. (\u00a9\u00a0Naughty Dog) Det virusplagede samfund skaber store udfordringer for hovedpersonerne Joel og Ellie i 'The Last of Us'. (\u00a9\u00a0Naughty Dog) Fans spekulerer allerede ivrigt i, hvem der skal indtage hovedrollerne i tv-serien 'The Last of Us'. (Foto:\u00a0Screenshot fra Reddit)"}
{"id": 154, "text": "Det her er ikke en filmanmeldelse. I s\u00e5 fald havde den v\u00e6ret sparsom med stjernerne. Og s\u00e6rdeles subjektiv. 45-\u00e5rige Dennis Meyhoff Brink er ikke ovenud begejstret for filminstrukt\u00f8ren Ole Christian Madsens fort\u00e6lling om terrorangrebet i K\u00f8benhavn for fem \u00e5r siden, hvor Finn N\u00f8rgaard og Dan Uzan blev dr\u00e6bt. Den 14. februar 2015 deltog Dennis Meyhoff Brink i debatm\u00f8det 'Kunst, Blasfemi og Ytringsfrihed' p\u00e5 Krudtt\u00f8nden, som blev det f\u00f8rste terrorm\u00e5l for 22-\u00e5rige Omar el-Hussein. Op mod 40 skud affyrede han med sin M95-automatriffel mod Dennis Meyhoff Brink og de andre i det k\u00f8benhavnske kulturhus. Dennis Meyhoff Brink blev ikke ramt. Heller ikke f\u00f8lelsesm\u00e6ssigt, da han havde set filmen. - Jeg blev ikke s\u00e6rlig ber\u00f8rt. Selve terrorangrebet fylder meget lidt, og virkeligheden var meget voldsommere, siger han. Det er ellers netop det, manden bag filmen 'Krudtt\u00f8nden' fors\u00f8ger. At v\u00e6kke f\u00f8lelser. Filmen er fiktion bygget p\u00e5 de virkelige h\u00e6ndelser ved terrorangrebet, og instrukt\u00f8r Ole Christian Madsen har skruet op for personfort\u00e6llingerne om Finn N\u00f8rgaard og Dan Uzan med et h\u00e5b om, at det vil hive seerne l\u00e6ngere ind i de grusomheder, Omar el-Hussein begik. - Det mest r\u00f8rende for mig er, da Finns k\u00e6reste f\u00e5r at vide, at han er d\u00f8d. Men jeg synes ikke, at man kommer ind under huden p\u00e5 personerne, og jeg ved ikke rigtig, hvorfor jeg skal have at vide, at betjenten har ondt i ryggen. Det handler meget om hverdagsagtige problemer, og dem er der bare ikke s\u00e6rlig meget drama i, siger Dennis Meyhoff Brink. Betjenten 'Rico' spilles af Nikolaj Coster-Waldau og er fiktiv og tilf\u00f8jet som et symbol p\u00e5 os alle sammen. Han er midt i en skilsmisse og har problemer med helbredet, og det er ham, der filmen igennem b\u00e6rer moralen om og troen p\u00e5, at vi kan v\u00e6re bedre mennesker. M\u00e5let med at bringe personerne s\u00e5 meget i spil er if\u00f8lge Ole Christian Madsen, at seerne skal blive ramt p\u00e5 f\u00f8lelserne, og at det kan f\u00e5 dem til at t\u00e6nke: \"S\u00e5dan noget m\u00e5 ikke ske igen\", som han siger i . - Det er en fin intention. Den lykkes bare ikke. Karaktererne v\u00e6kker ikke de f\u00f8lelser i mig. Og vi bliver ikke klogere p\u00e5, hvorfor det skete, eller hvordan vi kan s\u00f8rge for, at det ikke sker igen, siger Dennis Meyhoff Brink. Dennis Meyhoff Brink er heller ikke en helt almindelig biografg\u00e6nger, n\u00e5r det kommer til 'Krudtt\u00f8nden'. Han har oplevet tragedien p\u00e5 klos hold og var i m\u00e5nederne efter st\u00e6rkt ber\u00f8rt af angrebet. Dennis Meyhoff Brinks syn p\u00e5 d\u00f8den er blevet mindre idyllisk, og han tjekker ofte, hvor n\u00f8dudgangen er, n\u00e5r han kommer til et nyt sted. Siden terrorangrebet har Dennis Meyhoff Brink fulgt t\u00e6t med i, hvad der er blevet skrevet, fortalt og debatteret om terrorangrebet. B\u00e5de p\u00e5 grund af sin rolle som satireforsker og selvf\u00f8lgelig som overlevende fra Krudtt\u00f8nden. - Derfor fokuserer jeg ogs\u00e5 meget p\u00e5 de bittesm\u00e5 detaljer. For eksempel at Finn N\u00f8rgaard ikke blev skudt pr\u00e6cist der, hvor han g\u00f8r i filmen, men nogle meter l\u00e6ngere v\u00e6k fra hovedindgangen, siger Dennis Meyhoff Brink og forts\u00e6tter: - Og jeg undrer mig over, at instrukt\u00f8ren har udeladt den detalje, at en af g\u00e6sterne \u00e5bner en d\u00f8r ud mod Omar el-Hussein. Det var et h\u00f8jdramatisk \u00f8jeblik, hvor alt kunne v\u00e6re g\u00e5et galt, og som kunne have gjort filmen mere levende. Selv om filmen ikke har den \u00f8nskede effekt p\u00e5 Dennis Meyhoff Brink, har omtalen af den og virakken omkring fem-\u00e5ret for angrebet f\u00e5et Dennis Meyhoff Brinks tanker tilbage p\u00e5 den voldsomme oplevelse, der ellers fylder mindre og mindre i bevidstheden. Men han ser ikke kun 'Krudtt\u00f8nden' som overlevende. Dennis Meyhoff Brink er ogs\u00e5 dramatiker, og set med de briller er der ting, han ville have gjort anderledes i filmatiseringen af sit eget og nationens traume. - Jeg vil ikke diktere, hvad der skal med i s\u00e5dan en film, og der findes ingen rigtig eller forkert m\u00e5de at fort\u00e6lle s\u00e5dan en historie p\u00e5. Det kan g\u00f8res p\u00e5 mange m\u00e5der. Men jeg havde gjort det mere frit og fiktivt, og jeg savner, at filmen er lidt mere modig og tankev\u00e6kkende, siger Dennis Meyhoff Brink. - Der er ingen st\u00e6rk vinkling. Det bliver bare en gennemgang af det, der skete, og det hele fors\u00f8ger at l\u00e6gge sig meget t\u00e6t op ad virkeligheden. Det er ikke vildt kreativt, forts\u00e6tter han. Dennis Meyhoff er enig med holdet bag 'Krudtt\u00f8nden' i, at der er brug for en film om attentaterne. De er en del af danmarkshistorien, der skal huskes. Men han havde h\u00e5bet, at filmen ville bringe os t\u00e6ttere p\u00e5 at kunne besvare det sp\u00f8rgsm\u00e5l, som de fleste formentlig har haft oppe og vende over middagsbordet: Hvorfor gjorde Omar el-Hussein det? - Jeg ville gerne v\u00e6re kommet lidt t\u00e6ttere p\u00e5 ham. Jeg ville gerne vide mere om hans tid i f\u00e6ngslet, hans forhold til jihadisme, til ytringsfrihed, til j\u00f8der og s\u00e5 videre. Det bliver vi ikke klogere p\u00e5. M\u00e5ske har man v\u00e6ret bange for at spekulere eller skabe sympati for Omar el-Hussein, siger Dennis Meyhoff Brink. Ole Christian Madsen fort\u00e6ller blandt andet om, hvorfor Omar el-Hussein og de andre hovedpersoner i 'Krudtt\u00f8nden' bliver skildret, som de g\u00f8r, i artiklen herunder.", "annotations": [{"label": 2, "user": 1}], "meta": {}, "annotation_approver": null, "hash_id": 1084640119944594621, "scrape_date": ["2020-03-21 13:18:11"], "url": ["https://www.dr.dk/nyheder/kultur/film/dennis-overlevede-krudttoenden-jeg-blev-ikke-saerlig-beroert-af-filmen"], "section": "Film og serier", "author": "Michael \u00d8rtz Christiansen", "date": ["2020-03-08 17:30"], "title": ["Dennis overlevede Krudtt\u00f8nden: 'Jeg blev ikke s\u00e6rlig ber\u00f8rt af filmen. Virkeligheden var meget voldsommere'"], "title_summary": ["Intentionen med filmen er fin, siger Dennis Meyhoff Brink, men f\u00f8lelserne v\u00e6kkes ikke."], "image_caption": "Dennis Meyhoff Brink oplevede angrebet p\u00e5 klos hold og var i m\u00e5nederne efter st\u00e6rkt ber\u00f8rt. I dag tjekker han stadig ofte, hvor n\u00f8dudgangen er, n\u00e5r han kommer til et nyt sted. (Foto:\u00a0Sara Gangsted \u00a9\u00a0Scanpix/Sara Gangsted) Ole Christian Madsen (i midten med sixpence) er instrukt\u00f8r p\u00e5 'Krudtt\u00f8nden'. Her instruerer han Nikolaj Coster-Waldau (til h\u00f8jre), der spiller rollen som betjenten 'Rico'. (\u00a9\u00a0SF Studios)"}
{"id": 155, "text": "Den verdenskendte, svenske skuespiller Max von Sydow er d\u00f8d i en alder af 90 \u00e5r. Det oplyser franske medier if\u00f8lge det svenske nyhedsbureau TT. Max von Sydow er blandt andet kendt for sin rolle i den Oscar-vindende film 'Pelle Erobreren', der er instrueret af danske Bille August. Rollen som Lasse Karlsson gav blandt andet Max Von Sydow en Oscar-nominering. Den svenske skuespiller forblev aktiv lige til det sidste og har de senere \u00e5r haft store roller i sucesser som 'Star Wars: The Force Awakens', 'Robin Hood', 'Shutter Island' og i 'Game of Thrones', hvor han spiller 'den tre\u00f8jede ravn', der er mentor for Brandon Stark. DR's filmanmelder Per Juul Carlsen begr\u00e6der tabet af den svenske legende: - Max von Sydow har altid st\u00e5et for mig som noget helt s\u00e6rligt. Han havde bare en helt utroligt udstr\u00e5ling af trov\u00e6rdighed. Han var altid helt ufatteligt n\u00e6rv\u00e6rende i sit skuespil, lyder det fra Per Juul Carlsen. Han s\u00e5 ham sidste gang i Thomas Vinterbergs 'Kursk', hvor han spillede rollen som russisk officer. - Jeg ved ikke, hvad fanden det var, han kunne, men han kunne spille hvad som helst og slippe afsted med at spille det helt utroligt trov\u00e6rdigt. Per Juul Carlsen fremh\u00e6ver desuden Sydows rolle som pr\u00e6sten i kultfilmen 'Eksorcisten' fra 1973. - Her form\u00e5r han at give denne her fuldst\u00e6ndig sk\u00f8re historie en trov\u00e6rdighed. Jeg har ikke nogen god forklaring p\u00e5, hvordan han bar sig ad. Carlsen n\u00e6vner landsmanden Stellan Skarsg\u00e5rd - der har spillet med i alt fra 'Mamma Mia'-filmene til hitserien 'Chernobyl' - som en naturlig arvtager til Max von Sydow. - Stellan Skarsg\u00e5rd minder lidt om ham, og han har i \u00f8vrigt fire s\u00f8nner, der ogs\u00e5 spiller skuespil. Han er ogs\u00e5 en omrejsende svensker, der kan spille med i hvad som helst med rigtig stor trov\u00e6rdighed. - Jeg ved ikke, om det er noget s\u00e6rligt svensk, men han er i hvert fald en naturlig arvtager til Max von Sydow.", "annotations": [{"label": 2, "user": 1}], "meta": {}, "annotation_approver": null, "hash_id": 346125354272044910, "scrape_date": ["2020-03-21 13:18:11"], "url": ["https://www.dr.dk/nyheder/kultur/legendarisk-svensk-skuespiller-er-doed"], "section": "Kultur", "author": "Kasper Madsb\u00f8ll Christensen", "date": ["2020-03-09 12:11"], "title": ["Legendarisk svensk skuespiller er d\u00f8d"], "title_summary": ["Max von Sydow n\u00e5ede at v\u00e6re med i et hav af film og serier - blandt andet 'Pelle Erobreren' og 'Star Wars'."], "image_caption": "Max von Sydow er blandt andet kendt for sin rolle i 'Pelle Erobreren', der indkasserede ham en Oscar-nominering. Her ses han i 2016. Han blev 90 \u00e5r. (Foto:\u00a0ALBERTO PIZZOLI \u00a9\u00a0Scanpix) Her ses Pelle Hvenegaard (til venstre) og Max von Sydow i rollerne som Pelle og Lassefar i den Oscar-vindende 'Pelle Erobreren', der er instrueret af Bille August og i 1988 vandt en Oscar-pris for 'Bedste ikke-engelsksprogede film'. Den pris har Danmark vundet i alt tre gange. (Foto:\u00a0Ullstein Bild \u00a9\u00a0Getty Images)"}
{"id": 156, "text": "Der kan ske meget p\u00e5 ganske f\u00e5 dage. Det kan den kontroversielle filmlegende Woody Allen i den grad tale med om. I onsdags meldte forlaget Hachette ud, at de ville udgive hans selvbiografi 'Apropos of Nothing'. Det blev m\u00f8dt af skarp kritik af hans egen s\u00f8n og datter, der h\u00e6vder, at Allen misbrugte datteren, da hun var syv \u00e5r gammel - anklager, som Woody Allen selv ben\u00e6gter. Torsdag gik nogle af forlagets medarbejere hjem i protest over den kommende udgivelse. Og nu har forlaget s\u00e5 valgt helt at droppe bogen, der efter planen skulle udgives i april. - Beslutningen om at droppe Woody Allens bog har v\u00e6ret sv\u00e6r. Hos Hachette tager vi vores forhold til forfattere meget seri\u00f8st, og vi tager ikke annulleringer af b\u00f8ger let, l\u00f8d det i en udtalelse fra Hachette if\u00f8lge . Annulleringen kommer efter en uge med massiv kritik - blandt andet fra Woody Allens egen s\u00f8n, , der udgiver sine b\u00f8ger via det samme forlag. Beslutningen v\u00e6kker dog ikke just begejstring hos en verdens mest succesrige forfattere - amerikanske Stephen King. - Hachettes beslutning om at droppe Woody Allens bog g\u00f8r mig meget utilpas. Det handler ikke om ham; jeg er fuldst\u00e6ndig ligeglad med Mr. Allen. Det handler om, hvem der f\u00e5r mundkurv p\u00e5 n\u00e6ste gang, skriver han p\u00e5 Twitter. If\u00f8lge Stephen King burde det v\u00e6re op til publikum, om man vil l\u00e6se Woody Allen-biografien eller ej. - Hvis du tror, han er p\u00e6dofil, s\u00e5 lad v\u00e6re med at k\u00f8be bogen. Lad v\u00e6re med at se hans film. G\u00e5 ikke ind og se ham spille jazz p\u00e5 The Carlyle (hotel i New York). Stem med din tegnebog\u2026 Det er s\u00e5dan, vi g\u00f8r i Amerika, skriver Stephen King endvidere. Hos organisationen Dansk Pen, der k\u00e6mper for retten til det frie ord for forfattere, journalister og udgivere, vil man ikke tage stilling til, hvad der er op og ned i Woody Allen-sagen. Til geng\u00e6ld mener man, at det kan v\u00e6re problematisk at f\u00e6lde dom over nogen, der aldrig er blevet d\u00f8mt for noget, som det er tilf\u00e6ldet for Woody Allen. - Ethvert forlag er i sin gode ret til at v\u00e6lge, hvem man vil udgive, s\u00e5 jeg vil ikke p\u00e5st\u00e5, at Hachette censurerer noget som helst, men p\u00e5 et overordnet plan er det problematisk, at man fors\u00f8ger at lukke indl\u00e6g ned under henvisning til nogle sager, som der ikke ligger en dom for, siger Mille Rode, der er generalsekret\u00e6r og daglig leder hos Dansk Pen. Hun understreger, at man selvf\u00f8lgelig skal lytte til Woody Allens s\u00f8n og datter og tage deres anklager alvorligt. - Men der er grund til forsigtighed i disse tider, hvor vi er rigtig hurtige til at f\u00e6lde dom over hinanden. Man skal v\u00e6re opm\u00e6rksom p\u00e5, at magtbalancen kan tippe \u2013 og hvor en type som Woody Allen ender med at v\u00e6re d\u00f8mt p\u00e5 forh\u00e5nd, siger Mille Rode. Hachette st\u00e5r derfor med et forklaringsproblem og burde nok have t\u00e6nkt sig om en ekstra gang, mener Mille Rode. - Hachette burde m\u00e5ske have t\u00e6nkt sig om, inden de takkede ja til Allens bog, men hvis konsekvensen bliver, at han slet ikke kan f\u00e5 sine erindringer ud p\u00e5 grund af nogle ikke-beviste anklager, s\u00e5 har vi et problem i forhold til ytringsfriheden. Hos JP/Politikens Forlag fik man tilbudt bogen via en underagent, men det danske forlag valgte at takke nej til at udgive selvbiografien herhjemme. Dels ud fra en kommerciel overvejelse, fordi det er vanskeligt at f\u00e5 danskerne til at k\u00f8be store biografier om internationale kulturpersonligheder, forklarer Kim Hundevadt, der er forlagschef for nonfiktion hos JP/Politikens Forlag. - Vi har ikke v\u00e6ret inde i en egentlig publicistisk snak omkring bogen, da vi ville have takket nej alene ud fra de kommercielle overvejelser, men sagen har da gjort, at vi har haft i baghovedet, at det kunne v\u00e6re op ad bakke, hvis vi takkede ja til den. Hundevadt erkl\u00e6rer sig dog enig med Mille Rode i, at Woody Allens biograf b\u00f8r kunne udgives. - Som forlag kr\u00e6nker man ikke nogens ytringsfrihed ved at sige nej tak til en udgivelse. Men jeg synes ikke, man skal forhindre eller forbyde Woody Allen i at fort\u00e6lle sin livshistorie. Mon ikke ogs\u00e5, han finder et andet sted at udgive den? Hele balladen begyndte onsdag i sidste uge, da forlaget Hachette offentliggjorde deres intention om at udkomme med Woody Allen-biografien 'Apropos of Nothing' i april. Det fik Woody Allens egen s\u00f8n, Ronan Farrow, til at kritisere forlaget for den beslutning. Han mente, at \"det stod skidt til med Hachettes etik og medf\u00f8lelse for ofrene for seksuelle overgreb\", hvis de udgav Woody Allens bog. Det skyldes, at hans s\u00f8ster, Dylan Farrow, flere gange har beskyldt deres f\u00e6lles far for at have udnyttet hende seksuelt som barn, hvilket Woody Allen selv har afvist. Ronan Farrow er blevet en markant skikkelse i den aktuelle #metoo-bev\u00e6gelse. Han var blandt de journalister, der f\u00f8rte pennen p\u00e5 de artikler, som f\u00f8rte til sagen mod filmproducenten Harvey Weinstein, der for to uger siden blev erkl\u00e6ret skyldig i seksuelle overgreb. Han har ogs\u00e5 skrevet bogen 'Catch and Kill', der udkom i oktober fra forlaget Hachette, og som ogs\u00e5 findes som podcast p\u00e5 Spotify. Bogen handler om, hvordan magtfulde m\u00e6nd, der beskyldes for overgreb, har fors\u00f8gt at stoppe de journalister, som d\u00e6kkede #metoo-sagen. Woody Allens adoptivdatter, der anklager ham for seksuelle kr\u00e6nkelser, sagde tak til de ansatte p\u00e5 forlaget, da de nedlagde arbejdet i protest mod bogen. - Jeg er uh\u00f8rt overv\u00e6ldet og utrolig taknemmelig for solidariteten fra medarbejderne fra Hachette og Little Brown. Fra bunden af mit hjerte - tak.", "annotations": [{"label": 2, "user": 1}], "meta": {}, "annotation_approver": null, "hash_id": -5585423128567078590, "scrape_date": ["2020-03-21 13:18:11"], "url": ["https://www.dr.dk/nyheder/kultur/boeger/forlag-dropper-kontroversiel-woody-allen-bog-nu-tordner-verdenskendt-forfatter"], "section": "B\u00f8ger", "author": "Morten Bjerregaard Kasper Madsb\u00f8ll Christensen", "date": ["2020-03-09 11:54"], "title": ["Forlag dropper kontroversiel Woody Allen-bog. Nu tordner verdenskendt forfatter mod beslutningen"], "title_summary": ["Kritik fra Woody Allens egne b\u00f8rn f\u00f8rte til, at forlaget droppede at udgive selvbiografien."], "image_caption": "Den 84-\u00e5rige filminstrukt\u00f8r, forfatter og skuespiller Woody Allen blev f\u00f8rste gang unders\u00f8gt for misbrugsanklagerne fra sin egen datter tilbage i 1992, men sagen blev afvist p\u00e5 grund af manglende beviser. (Foto:\u00a0Miguel Medina \u00a9\u00a0(c) Scanpix) Ronan Farrow, der er s\u00f8n af Woody Allen og Mia Farrow, var en af de fremtr\u00e6dende journalister, der skrev om Harvey Weinsteins seksuelle kr\u00e6nkelser mod stribevise af kvinder. (Foto:\u00a0IAN WEST \u00a9\u00a0Scanpix)"}
{"id": 157, "text": "\"Koncerten er aflyst\". S\u00e5dan lyder budskabet hos langt st\u00f8rstedelen af de danske spillesteder, efter regeringen onsdag aften kraftigt opfordrede alle indend\u00f8rs kulturinstitutioner til at holde lukket. Samtidig meldte man ud, at alle indend\u00f8rs forsamlinger med mere end 100 mennesker bliver forbudt, s\u00e5 snart en ny hastelovgivning er tr\u00e5dt i kraft i n\u00e6ste uge. Tiltagene, der er en del af regeringens indsats mod coronavirus, har betydet, at hundredvis af koncerter er blevet aflyst eller udskudt. Det g\u00e5r ud over publikum, der havde indl\u00f8st billet, men ogs\u00e5 de musikere, der skulle have st\u00e5et p\u00e5 scenen. Nu har en r\u00e6kke danske musikere taget sagen i egen h\u00e5nd. De har nemlig valgt stadig at afholde deres koncerter, men frem for at spille foran et levende livepublikum, streamer de i stedet koncerterne live p\u00e5 internettet, s\u00e5 fans kan f\u00f8lge med hjemmefra. Danske Marshall Cecil er \u00e9t af de bands, der har valgt at t\u00e6nkte kreativt som f\u00f8lge af regeringens tiltag. Onsdag aften skulle ellers have v\u00e6ret en festdag for bandet, der p\u00e5 det seneste har hittet stort med nummeret 'Soliloquy (Wouldn't Feel Alone)'. N\u00e5r uret slog midnat, og onsdag blev til torsdag, ville deres debutalbum udkomme p\u00e5 alverdens streamingtjenester, og allerede l\u00f8rdag skulle bandet spille deres hidtil st\u00f8rste koncert p\u00e5 spillestedet Vega i K\u00f8benhavn. Det var i hvert fald planen. For selvom albummet udkom som planlagt, var der nok ikke mange, der som det f\u00f8rste stormede ind for at h\u00f8re de nye sange den nat. N\u00e6, i stedet havde danskernes travlt med at hamstre toiletpapir og forberede sig p\u00e5 14 dage, hvor store dele af Danmark vil v\u00e6re mere eller mindre lukket ned. Det g\u00e6lder ogs\u00e5 spillesteder som Vega, og derfor m\u00e5tte Marshall Cecil midt i gl\u00e6den over udgivelsen af debutalbummet samtidig se i \u00f8jnene, at den koncert, de havde set frem imod i m\u00e5nedsvis, var blevet aflyst. - Det var noget af en mavepuster. Det var en koncert, som vi havde lagt rigtig meget tid, energi og ressourcer i, og vi havde gl\u00e6det os virkelig meget til at give vores fans og publikum en uforglemmelig oplevelse, siger bandets forsanger, Daniel Abraham, om aflysningen. I k\u00f8lvandet p\u00e5 skuffelsen tog bandet dog en rask beslutning: De vil spille koncerten alligevel. Derfor er det ogs\u00e5 en travl forsanger, som DR f\u00e5r fat i p\u00e5 en telefon fra gruppens \u00f8velokale p\u00e5 N\u00f8rrebro i K\u00f8benhavn. I stedet for at spille foran et livepublikum i Vega har Marshall Cecil nemlig valgt at spille koncerten i deres \u00f8velokale, og lige nu er gruppen derfor i fuld gang med at g\u00f8re klar til, at de kan streame koncerten live p\u00e5 i morgen aften. - I de her tider, hvor vores omverden bliver v\u00e6ltet omkuld, er det vigtigt at kunne t\u00e6nke kreativt og omstille sig til de pr\u00e6misser, vi m\u00e5 leve under for en stund. Det er jo frustrerende, at vi ikke m\u00e5 have fysisk kontakt, men s\u00e5 m\u00e5 vi udnytte internettets muligheder for at v\u00e6re sammen, siger Daniel Abraham. Den oprindelige koncert i Vega er blevet udskudt til den 5. september, hvor publikum forh\u00e5bentlig f\u00e5r mulighed for at opleve de danske hitmagere og deres musik i levende live. Alligevel har bandet alts\u00e5 valgt at spille for deres fans og andre nysgerrige sj\u00e6le gennem Facebook p\u00e5 l\u00f8rdag. - N\u00e5r man g\u00e5r og forbereder s\u00e5dan en koncert, som den, vi skulle have spillet i Vega, s\u00e5 f\u00e5r man bygget en masse energi op. Den er vigtig at f\u00e5 ud af kroppen - b\u00e5de for os og for de fans, der havde g\u00e5et og gl\u00e6det sig til koncerten, siger Daniel Abraham og forts\u00e6tter: - I s\u00e5dan nogle tider her har vi s\u00e6rligt brug for musik og kunst til at samle os og f\u00e5 os til reflektere lidt over vores situation. Derfor vil vi gerne samle vores fans bag sk\u00e6rmen, s\u00e5 vi kan v\u00e6re sammen om musikken trods fysisk afstand, siger Abraham, der understreger, at l\u00f8rdagens koncert l\u00f8ber af stablen uden livepublikum. Koncerten kan ses l\u00f8rdag aften fra klokken 20 p\u00e5 Marshall Cecils . \u00c9n af dem, der ogs\u00e5 er ramt af de mange lukkede spillesteder, er den 24-\u00e5rige kontrabassist Math\u00e6us Bech fra K\u00f8benhavn. Han har ligesom rigtig mange andre danske musikere f\u00e5et aflyst de kommende koncerter og spillejob, der ellers var skrevet i kalenderen. - Jeg st\u00e5r pludselig i en situation, hvor jeg ikke kan g\u00f8re det, jeg er god til og elsker allermest - at spille live - p\u00e5 ubestemt tid. Det fik mig til at t\u00e6nke: \"Fandeme nej, musikken skal nok sejre\", siger den unge musiker. Derfor har Math\u00e6us Bech s\u00f8sat initiativet , en hjemmeside, der hver aften i den kommende tid livestreamer en koncert med et dansk band eller artist. Koncerterne sendes live fra Math\u00e6us Bechs egen dagligstue, som han for en stund har forvandlet til et spillested. Hver aften er der et nyt navn p\u00e5 plakaten, og koncerterne streames live p\u00e5 , hvor alle, der har lyst, kan se med gratis. Samtidig har seerne mulighed for at sende en donation til aftenens musikere via MobilePay - og d\u00e9t kan der blive brug for. For selvom hovedform\u00e5let med koncerterne ikke er samle penge ind, s\u00e5 rammer regeringen og myndighedernes tiltag i forbindelse med coronavirusset de danske musikere h\u00e5rdt, forklarer Math\u00e6us Bech. - Det er helt sindssygt, hvor mange penge, der g\u00e5r tabt p\u00e5 det her. For mig personligt er det her en k\u00e6mpe \u00f8konomisk katastrofe. Jeg har f\u00e5et aflyst 20 koncerter og st\u00e5r til at miste omkring en fjerdedel af min normale \u00e5rsl\u00f8n, siger Math\u00e6us Bech. Alligevel har han valgt, at der er gratis adgang til koncerterne p\u00e5 . For initiativet handler nemlig ikke om at tjene penge, men om at give b\u00e5de musikere og publikum et pusterum. - Form\u00e5let med det her er at skabe h\u00e5b i en modl\u00f8s tid. B\u00e5de for os musikere, men ogs\u00e5 for dem, der ser med. N\u00e5r folk efterh\u00e5nden er blevet tr\u00e6tte af at glo p\u00e5 Netflix, s\u00e5 tror jeg, man har brug for nogle andre underholdende og kunstneriske indspark. Den f\u00f8rste koncert, der blev spillet af det k\u00f8benhavnske indieband Kn\u00e6gt, blev afholdt torsdag aften, hvor omkring 500 \"koncertg\u00e6ngere\" s\u00e5 med hjemme fra privaten. Lige nu er planen, at der skal streames koncerter hver aften, s\u00e5 l\u00e6nge de danske spillesteder fortsat er lukket ned. Math\u00e6us Bech har oplevet en enorm interesse for musikere, der gerne vil optr\u00e6de i hans stue, s\u00e5 der kommer ikke til at mangle navne p\u00e5 plakaten, lover han. Alligevel kan han ikke garantere, at initiativet kan forts\u00e6tte p\u00e5 ubestemt tid. - Jeg h\u00e5ber, vi kan fors\u00e6tte, men vi lever jo i en usikker tid. Jeg kan risikere selv at blive syg. Og s\u00e5 har jeg en underbo og en overbo... De var heldigvis ikke hjemme i g\u00e5r, men d\u00e9t kan jo ogs\u00e5 vise sig at blive et problem. Vi f\u00e5r se, hvad der sker, siger Math\u00e6us Bech.", "annotations": [{"label": 1, "user": 1}], "meta": {}, "annotation_approver": null, "hash_id": 6012117620219649876, "scrape_date": ["2020-03-21 13:18:11"], "url": ["https://www.dr.dk/musik/aflyst-paa-grund-af-coronavirus-nu-afholdes-koncerter-alligevel-paa-nettet"], "section": "Musik", "author": "Christian Ellegaard", "date": ["2020-03-13 20:01"], "title": ["Aflyst p\u00e5 grund af coronavirus: Nu afholdes koncerter alligevel - p\u00e5 nettet"], "title_summary": ["Danske musikere tager nu alternative midler i brug efter massive koncertaflysninger."], "image_caption": "Danske Marshall Cecil skulle have spillet deres hidtil st\u00f8rste koncert l\u00f8rdag aften. Nu er den aflyst. (Foto:\u00a0Malik Grosos) Marshall Cecil udgav natten til torsdag deres debutalbum 'Going Up / Going Down'. - Det var om muligt \u00e5rhundredets d\u00e5rligste tidspunkt at udgive en plade p\u00e5, siger forsanger Daniel Abraham (i midten) med et grin. (Foto:\u00a0Lukas Daugbjerg) 24-\u00e5rige Math\u00e6us Bech er kontrabassist og skulle have spillet omkring 20 job den kommende tid. De er nu blevet aflyst. (Foto:\u00a0PRIVATFOTO) 24-\u00e5rige Math\u00e6us Bech er kontrabassist og skulle have spillet omkring 20 job den kommende tid. De er nu blevet aflyst. (Foto:\u00a0PRIVATFOTO)"}
{"id": 158, "text": "\"Gad vide, om jeg kan finde de her sneakers billigere p\u00e5 nettet?\" \"Hvad sker der egentlig i byen p\u00e5 l\u00f8rdag?\" \"Vi kunne ogs\u00e5 se en film. Hvad mon der g\u00e5r i biografen for tiden?\" Du kender det sikkert. Indimellem kan ens hoved v\u00e6re fyldt op af alle mulige tanker og ideer, der buldrer derudaf. Ofte ekspederes tankerne med en tjep s\u00f8gning p\u00e5 telefonen, hvilket kun giver dig kortvarig ro, fordi der hurtigt opst\u00e5r en ny tanke, der skal googles: \"Vi kunne jo ogs\u00e5 g\u00e5 ud og spise \u2026\". Skuespiller Filippa Suenson kalder sin trang til at tjekke alt muligt p\u00e5 telefonen for \"de ti faner\". - Det er som om, at der er en masse \u00e5bne faner inde i mit hoved, hvor min opm\u00e6rksomhed er de her ti steder p\u00e5 \u00e9n gang i stedet for det ene sted, jeg er lige nu, siger hun. Den 33-\u00e5rige skuespiller fra DR's aktuelle dramaserie 'N\u00e5r st\u00f8vet har lagt sig' har derfor valgt, at vi skal m\u00f8des et sted, der indbyder til n\u00e6rv\u00e6r \u2013 nemlig ude i naturen. S\u00e5 hun har fornuftigt if\u00f8rt sig en gammel termokedeldragt og tykke luffer, og vi trodser bl\u00e6sten og finder en b\u00e6nk ved en lille s\u00f8 p\u00e5 Amager F\u00e6lled, hvor vi kan snakke. Det er netop steder som dette, at Filippa Suenson bedst f\u00e5r lukket ned for de der faner oppe i hovedet. - Naturen minder mig om at tr\u00e6kke vejret, og jeg bliver virkelig glad herude. Det er m\u00e5ske lidt klich\u00e9fyldt at sige, men det er jeg ligeglad med. For se lige de der sm\u00e5 knopper p\u00e5 grenene nu \u2013 man bliver sgu da glad, siger hun og peger op p\u00e5 nogle grene, der er ved at g\u00f8re sig klar til for\u00e5ret. - Bare det at kigge op mod himlen og se grenene oppe mod skyerne\u2026 S\u00e5 f\u00e5r jeg lukket de der ti faner i hovedet ned, forts\u00e6tter hun. M\u00e5ske kunne en rask g\u00e5tur i kraftig bl\u00e6st ogs\u00e5 v\u00e6re god for den enlige mor Louise, som Filippa Suenson spiller i 'N\u00e5r st\u00f8vet har lagt sig'. Hun har nemlig sv\u00e6rt ved at v\u00e6re til stede d\u00e9r, hvor hun er, hvilket skuespilleren udm\u00e6rket kender fra sit eget liv. - Louise savner tid for sig selv, og det kan jeg godt genkende, for jeg er ogs\u00e5 for\u00e6lder. At v\u00e6re for\u00e6lder fylder rigtig meget, og man kan godt komme til at dr\u00f8mme lidt om, at b\u00f8rnene kunne blive sendt ud p\u00e5 en \u00f8 bare \u00e9n dag om ugen, s\u00e5 jeg lige kunne v\u00e6re mig selv, s\u00e5dan som jeg plejede at v\u00e6re det, siger Filippa Suenson \u00e6rligt. I seriens sjette afsnit, der kan og sendes i aften p\u00e5 DR1, f\u00e5r Louise dog m\u00e6rket p\u00e5 den h\u00e5rde m\u00e5de, at hun m\u00e5ske kunne have v\u00e6ret lidt mere n\u00e6rv\u00e6rende over for datteren, Marie, mens tid var. I sidste afsnit blev Marie nemlig indlagt og var h\u00e5rdt s\u00e5ret efter terrorangrebet p\u00e5 den restaurant, hvor Louise arbejder. Det f\u00e5r den enlige mor til at sl\u00e5 sig selv i hovedet over, hvad hun kunne have gjort anderledes. Det er med andre ord en klassisk reaktion, Louise oplever, og en, som de fleste af os vil kunne relatere til, vurderer Filippa Suenson. - Louises historie handler om at f\u00e5 \u00f8jnene op for, hvad man har, og at man desv\u00e6rre f\u00f8rst f\u00e5r \u00f8jnene op for det, n\u00e5r man er ved at miste det. Louise er jo en god mor, og hun kan skidegodt lide at v\u00e6re sammen med Marie, men hun g\u00e5r alligevel og dr\u00f8mmer om at v\u00e6re et andet sted, siger hun. Rollen som Louise og alt det, hun g\u00e5r igennem, har Filippa Suenson da ogs\u00e5 taget ind. Hun er for eksempel kommet til at t\u00e6nke over, om hun selv er n\u00e6rv\u00e6rende nok i hverdagen. Man kan jo altid v\u00e6re \"endnu mere til stede\", som hun siger. - Hvad end jeg laver film, tv eller teater, s\u00e5 flettes en rolle og historie ind i ens eget liv p\u00e5 en m\u00e5de. Jeg kommer jo til at reflektere over mit eget liv, og hvordan jeg selv er over for mine b\u00f8rn, n\u00e5r jeg ser, hvordan Louise agerer. Og hvordan jeg i det hele taget er over for andre mennesker \u2013 b\u00e5de venner og kolleger. N\u00e5r der ikke lige er plads til en lang travetur p\u00e5 Amager F\u00e6lled sammen med de sm\u00e5 i en travl hverdag, er det oplagt at skrue p\u00e5 nogle andre n\u00e6rv\u00e6rs-knapper. For nylig er Filippa Suenson derfor begyndt at s\u00e6tte sin mobil p\u00e5 fly-tilstand indimellem. Faktisk kan hun endda finde p\u00e5 at slukke den helt i flere timer. Det lyder m\u00e5ske fjollet, at det fremstilles som en vild ting, men hvorn\u00e5r har du egentlig sidst selv pr\u00f8vet at slukke mobilen en aften? For Filippa Suenson har det i hvert fald v\u00e6ret en \u00f8jen\u00e5bner. - Jeg synes egentlig ikke, at jeg glor meget p\u00e5 min telefon. Jeg er n\u00e6rmest ikke p\u00e5 sociale medier, og jeg synes ikke, at jeg sidder og l\u00e6ser mange nyheder. Men alligevel kan jeg godt se, at hvis jeg slukker den, s\u00e5 f\u00f8ler jeg pludselig, at der mangler noget i min h\u00e5nd. - Man t\u00e6nker jo hele tiden: \"Aj, jeg kunne da lige google det der, og man kunne jo ogs\u00e5 lige \u2026\", tilf\u00f8jer hun. Et andepar har indfundet sig ved s\u00f8en. Den ene and bev\u00e6ger sig pludselig t\u00e6t p\u00e5 b\u00e6nken, hvor vi sidder, og snadrer i den regnv\u00e5de jord, hvor den hapser en regnorm. Den er heldig med ikke at have gang i alle mulige faner oppe i dens hoved, bliver vi enige om og griner. At Filippa Suenson skulle blive s\u00e5 vild med at komme ud i den stride bl\u00e6st, kigge p\u00e5 dyr og m\u00e6rke kulden i kinderne, l\u00e5 ellers ikke i kortene. Som barn var hun udpr\u00e6get bymenneske, og hun er da ogs\u00e5 opvokset i en lejlighed uden for K\u00f8benhavn. Som voksen har hun derfor nydt at bo p\u00e5 den bef\u00e6rdede N\u00f8rrebrogade p\u00e5 N\u00f8rrebro, hvor den lange all\u00e9 p\u00e5 Assistens Kirkeg\u00e5rd var hendes n\u00e6rmeste natur-fix. Men med \u00e5rene har noget \u00e6ndret sig. Naturen er blevet vigtigere for hende, og derfor er hun for nylig flyttet med sin mand og sine to b\u00f8rn til en haveforening p\u00e5 Amager \u2013 t\u00e6ttere p\u00e5 alt det gr\u00f8nne \u2013 og s\u00e5 har de f\u00e5et sat en elmotor p\u00e5 deres gamle ladcykel, s\u00e5 de stadig kan komme hurtigt ind til byen. Filippa Suenson arbejder alts\u00e5 aktivt p\u00e5 at skrue op for n\u00e6rv\u00e6ret i sin hverdag og ned for fanerne i hovedet. Men ingen er perfekt, understreger hun. - Jeg h\u00e5ber, at mange vil kunne spejle sig i Louise som \"uperfekt\" for\u00e6lder og som et menneske, der s\u00e5 gerne vil g\u00f8re tingene p\u00e5 \u00e9n bestemt m\u00e5de. Men ingen er perfekt. Det har jeg i hvert fald gl\u00e6det mig til at vise med denne serie, siger Filippa Suenson. For ja, vi kommer alle til at sidde med hovedet i mobilen lidt for meget indimellem, r\u00e5be ad mennesker, vi elsker, og til at tr\u00e6ffe dumme beslutninger, p\u00e5peger hun. S\u00e5 hvorfor g\u00e5 og sl\u00e5 sig selv i hovedet med alt det sv\u00e6re? - Vi ved jo godt, at der kommer til at ske ting, og at livet har sv\u00e6re perioder, men jeg skal da ikke spilde mit liv p\u00e5 at t\u00e6nke over det og v\u00e6re bange. Lad mig da hellere nyde den tid, jeg har. Og noget af den tid nydes alts\u00e5 blandt andet mellem grusstier og mudret jord p\u00e5 Amager F\u00e6lled if\u00f8rt den gamle termodragt, som hun har haft, siden hun var 14 \u00e5r. - Det er derfor, at det her er mit , siger Filippa Suenson om sin kedeldragt, da vi g\u00e5r tilbage mod byens mylder af mennesker.", "annotations": [{"label": 2, "user": 1}], "meta": {}, "annotation_approver": null, "hash_id": 3557775614206764544, "scrape_date": ["2020-03-21 13:18:12"], "url": ["https://www.dr.dk/nyheder/kultur/film/dr-skuespiller-overmandes-af-mange-tanker-jeg-savner-kunne-vaere-mig-selv-af-og"], "section": "Film og serier", "author": "Marie Ravn Nielsen Betina Garcia (Foto)", "date": ["2020-03-08 14:03"], "title": ["DR-skuespiller overmandes af for mange tanker: Jeg savner at kunne v\u00e6re mig selv af og til"], "title_summary": ["Filippa Suenson har fundet l\u00f8sningen p\u00e5, hvordan hun kan v\u00e6re mere n\u00e6rv\u00e6rende i det daglige."], "image_caption": "Denne termodragt er 20 \u00e5r gammel og stadig Filippa Suensons foretrukne offline-outfit, som hun kalder dragten. Hun har haft den, siden hun var 14 \u00e5r, hvor hendes familie i fem \u00e5r ejede en fritidsg\u00e5rd p\u00e5 M\u00f8n. (Foto:\u00a0Betina Garcia \u00a9\u00a0dr) Rollen som Louise i 'N\u00e5r st\u00f8vet har lagt sig' er Filippa Suensons f\u00f8rste b\u00e6rende rolle i en tv-serie. (Foto:\u00a0Betina Garcia \u00a9\u00a0dr) Naturen tilbyder en ro, som kan v\u00e6re meget sv\u00e6r at finde, n\u00e5r man fr\u00e6ser af sted sammen med alle de andre cyklister p\u00e5 H.C. Andersens Boulevard i K\u00f8benhavn. Derfor er Filippa Suenson flyttet t\u00e6ttere p\u00e5 naturen med sin familie. (Foto:\u00a0Betina Garcia \u00a9\u00a0dr) Heldigvis holdt det nogenlunde t\u00f8rt under vores g\u00e5tur p\u00e5 Amager F\u00e6lled \u2013 selvom Filippa Suenson faktisk havde h\u00e5bet p\u00e5 en god regnbyge. Hun lader sig ikke skr\u00e6mme af lidt regn og bl\u00e6st. (Foto:\u00a0Betina Garcia \u00a9\u00a0dr) Filippa Suenson er glad for rollen som Louise i DR-dramaserien. Rollen betyder nok ogs\u00e5 helt konkret, at hun f\u00e5r mulighed for at spille nogle andre, sp\u00e6ndende roller \u2013 for \"s\u00e5dan fungerer denne branche jo\", som hun siger. (Foto:\u00a0Betina Garcia \u00a9\u00a0dr) Hvorfor sl\u00e5 sig selv i hovedet med alle de ting, der er sv\u00e6re her i livet, sp\u00f8rger Filippa Suenson. Det gider hun i hvert fald ikke bruge krudt p\u00e5, for i morgen kan det hele blive revet v\u00e6k fra \u00e9n, eller man kan selv blive ramt af en bil eller alvorlig sygdom. (Foto:\u00a0Betina Garcia \u00a9\u00a0dr)"}
{"id": 159, "text": "Karen Thisted er d\u00f8d i en alder af 73 \u00e5r. Det bekr\u00e6fter hendes datter Marlene Thisted over for Thisted d\u00f8de mandag morgen i sit hjem i K\u00f8benhavn. Datteren fort\u00e6ller til Ekstra Bladet, at Karen Thisted for ti dage siden holdt et foredrag for Hjerteforeningen, hvor hun havde sv\u00e6rt ved at tr\u00e6kke vejret. Efterf\u00f8lgende blev hun opfordret til at blive unders\u00f8gt. - Det blev hun i onsdags, hvor l\u00e6gens sagde til hende, at hun skulle l\u00e6gge sit liv og sin kost om, hvis hun stadig ville leve om tre-fire \u00e5r, siger Marlene Thisted til Ekstra Bladet. Karen Thisted ringede if\u00f8lge datteren 112 i morges, da hun ikke kunne tr\u00e6kke vejret. - Da ambulancen kom frem, var hun d\u00f8d, siger Marlene Thisted. Karen Thisted, som blev f\u00f8dt i 1946 var uddannet journalist. Hun arbejdede blandt andet som redaktionschef p\u00e5 Ekstra Bladet. - Karen er det sjoveste, vildeste, m\u00e6rkeligste, k\u00e6rligste menneske, jeg nogensinde har m\u00f8dt. Selvom livet ikke altid var let, kunne hun altid se det positive i livet, siger Ekstra Bladets chefredakt\u00f8r, Poul Madsen, til Ekstra Bladet og tilf\u00f8jer: - Jeg ved, det ikke kun er mig, men en masse danskere vil komme til at opleve et k\u00e6mpesavn efter Karens bortgang. Karen Thisted har desuden udgivet en lang r\u00e6kke b\u00f8ger. Blandt andet 'Det skal m\u00e6rkes, at vi lever', som er en samtalebog mellem Benny Andersen og Johannes M\u00f8llehave. Senest udgav hun i 2019 'Bryster skal hoppe n\u00e5r man hikker', som var en samtalebog med Hella Joof. Fra 2009 til 2010 var hun v\u00e6rt p\u00e5 P3-programmet 'Den L\u00f8se Kanon' sammen med Huxi Bach. Hun har desuden arbejdet p\u00e5 TV 2. Fra 1967 til 1977 var hun gift med den tidligere tv-v\u00e6rt Ole Thisted. Sammen har de datteren Marlene Thisted.", "annotations": [{"label": 2, "user": 1}], "meta": {}, "annotation_approver": null, "hash_id": 3837718767174108346, "scrape_date": ["2020-03-21 13:18:12"], "url": ["https://www.dr.dk/nyheder/kultur/karen-thisted-er-doed"], "section": "Kultur", "author": "Nynne Hein M\u00f8ller", "date": ["2020-03-16 13:04", "2020-03-16 14:05"], "title": ["Karen Thisted er d\u00f8d"], "title_summary": ["Journalisten og forfatteren blev 73 \u00e5r."], "image_caption": "Karen Thisted er d\u00f8d i en alder af 73 \u00e5r. (Foto:\u00a0Anne B\u00e6k \u00a9\u00a0Scanpix) Karen Thisted ved journalistkollegaen Ole Stephensens bis\u00e6ttelse i 2019. (Foto:\u00a0LISELOTTE SABROE \u00a9\u00a0Scanpix) Karen Thisted og Hella Joof udgav for f\u00e5 \u00e5r siden bogen \"Bryster skal hoppe n\u00e5r man hikker\" sammen. (Foto:\u00a0Anne B\u00e6k \u00a9\u00a0Scanpix) Karen Thisted i samtale med journalistkollegaen St\u00e9phanie Surrugue til Bogforum i Bella Center i 2013. (Foto:\u00a0NILS MEILVANG \u00a9\u00a0Scanpix) Karen Thisted og Suzanne Bjerrehuus medvirkede i 2011 i en programr\u00e6kke p\u00e5 TV2 med titlen \"Mormors bordel\". (Foto:\u00a0Martin Sylvest Andersen \u00a9\u00a0Scanpix) Karen Thisted og Huxi Bach arbejdede i f\u00f8rste omgang sammen p\u00e5 P3. Siden hen rykkede de videre til Ekstra Bladet. Her ses de 2011. (Foto:\u00a0Martin Sylvest Andersen \u00a9\u00a0Scanpix) Karen Thisted som ung journalist for Venstres Pressebureau. (Foto:\u00a0Ulf Nilsen \u00a9\u00a0Scanpix) Karen Thisted ved journalistkollegaen Ole Stephensens bis\u00e6ttelse i 2019. (Foto:\u00a0LISELOTTE SABROE \u00a9\u00a0Scanpix) Karen Thisted og Hella Joof udgav for f\u00e5 \u00e5r siden bogen \"Bryster skal hoppe n\u00e5r man hikker\" sammen. (Foto:\u00a0Anne B\u00e6k \u00a9\u00a0Scanpix) Karen Thisted i samtale med journalistkollegaen St\u00e9phanie Surrugue til Bogforum i Bella Center i 2013. (Foto:\u00a0NILS MEILVANG \u00a9\u00a0Scanpix) Karen Thisted og Suzanne Bjerrehuus medvirkede i 2011 i en programr\u00e6kke p\u00e5 TV2 med titlen \"Mormors bordel\". (Foto:\u00a0Martin Sylvest Andersen \u00a9\u00a0Scanpix) Karen Thisted og Huxi Bach arbejdede i f\u00f8rste omgang sammen p\u00e5 P3. Siden hen rykkede de videre til Ekstra Bladet. Her ses de 2011. (Foto:\u00a0Martin Sylvest Andersen \u00a9\u00a0Scanpix) Karen Thisted som ung journalist for Venstres Pressebureau. (Foto:\u00a0Ulf Nilsen \u00a9\u00a0Scanpix)"}
{"id": 160, "text": "Verdens \u00e6ldste tatov\u00f8rbutik, Tattoo Ole, der siden 1884 har ligget p\u00e5 adressen Nyhavn 17 i K\u00f8benhavn, skal ikke lukke, men f\u00e5r lov til at blive drevet videre efter flere \u00e5rs juridisk slagsm\u00e5l. Ejeren Majbritt Petersen har netop f\u00e5et medhold i en retssag mod sin udlejer, der havde et \u00f8nske om at overtage k\u00e6lderlokalet for at udvide k\u00f8kkenet i sin restaurant, der ligger i samme bygning. - Det er s\u00e5 dejligt! Det er fantastisk, for jeg har k\u00e6mpet for det her i rigtig, rigtig lang tid. Nu f\u00e5r det her stykke danmarkshistorie lov til at forts\u00e6tte, siger Majbritt Petersen. Sagen mellem Majbritt Petersen og udlejer Henrik From Andersen har k\u00f8rt siden sommeren 2017. Henrik From Andersen \u00f8nskede at overtage k\u00e6lderlokalerne, s\u00e5 han selv kunne udvide k\u00f8kkenet i sin restauration Nyhavn 17, der holder til p\u00e5 samme adresse som Majbritt Petersens tatov\u00f8rbutik. 12. april 2019 faldt der s\u00e5 afg\u00f8relse i sagen ved Byretten i K\u00f8benhavn. Afg\u00f8relsen faldt ud til Majbritt Petersens fordel - hun kunne drive tatov\u00f8rbutikken videre. Sagen sluttede dog ikke her, idet udlejeren ankede afg\u00f8relsen til \u00d8stre Landsret. Tirsdag stadf\u00e6stede \u00d8stre Landsret byrettens afg\u00f8relse, og dermed kan Majbritt Petersen forts\u00e6tte sin tatov\u00f8rbiks. - Jeg h\u00e5ber virkelig, sagen slutter nu. Nu kan vi f\u00e5 opgraderet butikken med en varmtvandsbeholder - det har vi ikke turdet p\u00e5 grund af sagen, for s\u00e5dan \u00e9n er dyr. - Jeg er sikker p\u00e5, at Henrik (From Andersen) har masser af plads til at udvide sit k\u00f8kken. Han har et af de st\u00f8rste k\u00f8kkener i Nyhavn. Jeg har sv\u00e6rt ved at se, hvorfor han ikke kan klare sig med det. Majbritt Petersen er glad for, at hun nu f\u00e5r lov at drive sin butik videre, som hun overtog i 2007 som den f\u00f8rste kvindelige indehaver nogensinde. - Lige nu sidder jeg med to kunder, som jeg skal tatovere, men bagefter skal jeg da ringe rundt til alle og fort\u00e6lle den glade nyhed. Jeg har v\u00e6ret s\u00e5 nerv\u00f8s, s\u00e5 jeg har slet ikke forberedt en fejring. Sp\u00f8rger man tatov\u00f8rhistoriker og indehaver af Dansk Tatoveringsmuseum Frank Rosenkilde, er der ingen tvivl om butikkens store betydning: - At lukke Tattoo Ole ville svare til at fjerne Den lille havfrue. Tattoo Ole er verdensarv. Det er helt unikt, at der findes s\u00e5dan en gammel tatoveringsforretning her p\u00e5 Nyhavn. Det skal vi danskere v\u00e6re stolte over. Da folk kom til det lille k\u00e6lderlokale i Nyhavn 17 for at blive tatoveret i slutningen 1800-tallet, stod butikken i skarp kontrast til det idylliske Nyhavn, vi kender den dag i dag. Dengang var omr\u00e5det prim\u00e6rt tilholdssted for s\u00f8m\u00e6nd, prostituerede og folk p\u00e5 kanten af samfundet, forklarer Rosenkilde. Dengang var Nyhavn anset som centrum for tatoveringskunsten i Skandinavien, og interesserede folk fra hele Norden valfartede dengang til de mange tatoveringsbutikker langs kanalen. Derfor er Frank Rosenkilde ogs\u00e5 meget glad for, at \u00d8stre Landsrets afg\u00f8relse faldt ud til butikkens fordel: - Hvis Nyhavn 17 var blevet fjernet, ville der virkelig komme til at mangle et lille stykke k\u00f8benhavnerhistorie. K\u00e6lderlokalet i Nyhavn 17 har v\u00e6ret beboet af mange forskellige tatov\u00f8rer; men 'Tattoo Ole' er uden tvivl den mest ikoniske, mener Frank Rosenkilde. Det navn har adressen da ogs\u00e5 b\u00e5ret siden 1947, da Tattoo Ole \u2013 med det borgerlige navn Ole Hansen \u2013 overtog biksen. Her tatoverede Ole alt fra s\u00f8m\u00e6nd til turister \u2013 ikke mindst med sine legendariske skibstatoveringer. Rygtet siger endda, at selveste kong Frederik 9. har f\u00e5et et par tatoveringer hos Tattoo Ole. Dette blev dog aldrig bekr\u00e6ftet af Ole Hansen selv. Men if\u00f8lge Frank Rosenkilde skulle det v\u00e6re ganske sikkert, at kongen rent faktisk er blevet tatoveret i Nyhavn 17's k\u00e6lderlokaler \u2013 men hvilken person, der har tusset kongen, er mere usikkert. Siden dengang har Nyhavn dog forandret sig markant, og is\u00e6r fra omkring 1980'erne kom turisterne i stigende grad til at dominere gadebilledet. Det havde ogs\u00e5 konsekvenser for tatov\u00f8rerne, der lukkede \u00e9n efter \u00e9n. Og det moderne Nyhavn var helt sikkert ikke faldet i den gamle Tattoo Oles smag, vurderer Frank Rosenkilde: - Hvis han havde set Nyhavn i dag, var han flygtet fra alle parasollerne, fad\u00f8llene og pomfritterne.", "annotations": [{"label": 2, "user": 1}], "meta": {}, "annotation_approver": null, "hash_id": 2493438254221589701, "scrape_date": ["2020-03-21 13:18:12"], "url": ["https://www.dr.dk/nyheder/kultur/verdens-aeldste-tatovoerbutik-vinder-aarelang-kamp-overlevelse-jeg-har-vaeret-saa"], "section": "Kultur", "author": "Kasper Madsb\u00f8ll Christensen Thomas N\u00f8rskov Kj\u00f8lbye", "date": ["2020-03-11 05:37"], "title": ["Verdens \u00e6ldste tatov\u00f8rbutik vinder \u00e5relang kamp for overlevelse: 'Jeg har v\u00e6ret s\u00e5 nerv\u00f8s'"], "title_summary": ["Majbritt Petersen f\u00e5r lov til at forts\u00e6tte Tattoo Ole i Nyhavn, har \u00d8stre Landsret afgjort."], "image_caption": "Majbritt Petersen har vundet en retssag over sin udlejer og kan dermed drive verdens \u00e6ldste tatoveringsbutik videre. - Jeg h\u00e5ber, vi bliver rigtig gode venner, siger hun efter afg\u00f8relsen. (Foto:\u00a0Niels Ahlman Olesen \u00a9\u00a0Scanpix) Majbritt Petersen, der til daglig bliver kaldt 'Lille Ole', h\u00e5ber, sagen slutter nu: - Jeg h\u00e5ber ikke, den skal videre i H\u00f8jesteret, men det t\u00e6nker jeg heller ikke, at den skal, for nu har jeg vundet sagen to gange, siger hun. (Foto:\u00a0Niels Ahlman Olesen \u00a9\u00a0Scanpix) Majbritt Petersen overtog tatov\u00f8rbutikken i 2007 som den f\u00f8rste kvindelige ejer. (Foto:\u00a0Niels Ahlman Olesen \u00a9\u00a0Scanpix) Tattoo Ole i arbejde tilbage i 1986."}
{"id": 161, "text": "Det danske C25-indeks er i dag \u00e5bnet med en lille stigning. De st\u00f8rste danske aktier begynder dagen med en stigning p\u00e5 omkring 1 procent. Det er M\u00e6rsk og FLSmidth, der tr\u00e6kker de st\u00f8rste stigninger. Stigningen kommer efter, at dagen i g\u00e5r var pr\u00e6get af store aktiefald b\u00e5de i Danmark og andre markeder. Det danske C25 indeks faldt i g\u00e5r med 5,5 procent. Det er det st\u00f8rste fald i C25-indeksets levetid. De store fald kom som en reaktion p\u00e5, at markedet frygter de \u00f8konomiske konsekvenser af udbruddet af coronavirus. - Det er et udtryk for, at der p\u00e5 finansmarkederne er meget stor nerv\u00f8sitet over virusudbruddet. Det skyldes, at det er sv\u00e6rt at vide, hvor store de \u00f8konomiske konsekvenser bliver. I v\u00e6rste tilf\u00e6lde kan de blive ekstremt store, I USA var faldene endnu st\u00f8rre i g\u00e5r. Selvom den amerikanske aktiehandel blev midlertidigt suspenderet, sluttede dagen alligevel med betydelige fald p\u00e5 de tre toneangivende markeder. S&P 500-indeks sluttede med et fald p\u00e5 7,6 procent, Nasdaq faldt med 7,3 procent og Dow Jones faldt med 7,8 procent. Det skyldtes b\u00e5de, at coronavirussen f\u00e5r hele verden til at bruge mindre olie, og at der lige nu er en priskrig i gang om olien mellem nogle af de store olieproducerende lande. Ogs\u00e5 i Asien var markederne ramt. Da de \u00e5bnede natten til tirsdag dansk tid, begyndte markederne med store fald. Men de rettede sig i l\u00f8bet af handelsdagen. Nikkei 225-indekset er steget med 0,8 procent efter et fald p\u00e5 over 4 procent. Og det bredere Topix-indeks steg 1,4 procent efter et indledende fald p\u00e5 4,5 procent.", "annotations": [{"label": 1, "user": 1}], "meta": {}, "annotation_approver": null, "hash_id": -9135363685166126014, "scrape_date": ["2020-03-21 13:18:12"], "url": ["https://www.dr.dk/nyheder/penge/de-danske-aktier-aabner-i-plus-efter-blodroed-mandag"], "section": "Penge", "author": "Michelle Hald", "date": ["2020-03-10 08:15"], "title": ["De danske aktier \u00e5bner i plus efter blodr\u00f8d mandag"], "title_summary": ["Det danske C25-indeks stiger en smule ved \u00e5bning."], "image_caption": "Aktierne tog store fald i g\u00e5r, nu afventer alle, hvordan udviklingen bliver i dag. (Foto:\u00a0Jens n\u00f8Rgaard Larsen \u00a9\u00a0Scanpix)"}
{"id": 162, "text": "Mange forbinder nok DR's pigekor med smuk sk\u00f8nsang til de danske h\u00f8jtider. Med traditionelle, gamle klassikere som 'En rose s\u00e5 jeg skyde' eller 'Den Bl\u00e5 Anemone'. Men for tiden er der noget helt andet, DR Pigekoret gerne vil synge om. For n\u00e5r de ikke st\u00e5r ikl\u00e6dt de ens bl\u00e5 kjoler i en kirke eller koncertsal, er korets medlemmer optaget af pr\u00e6cis de samme emner som mange andre unge i Danmark. Derfor blev der flettet to helt nye stykker musik ind i buketten af for\u00e5rssange til korets for\u00e5rskoncert. To v\u00e6rker, som er skrevet direkte til DR Pigekoret \u2013 med tekster, der handler om alt det, pigerne selv taler om til hverdag. - Det er alt fra voldt\u00e6gt, til hvor \u00e5bne vi er som samfund over for fremmede. Eller drukkultur og k\u00e6restekultur, fort\u00e6ller Lea Vestergaard-J\u00f8rgensen, der selv synger i pigekoret. - Det er rart at formidle noget, man selv synes er vigtigt. N\u00e5r vi s\u00e5 endelig f\u00e5r et v\u00e6rk, der handler om det, s\u00e5 holder vi fandeme fast, siger korsangeren Frigg Witt. Det ene af de nye korv\u00e6rker hedder 'H\u00e5nden p\u00e5 hjertet' og handler blandt andet om sk\u00f8nhed, overgreb, druk - og at f\u00f8le sig ved siden af. Komponisten Line Tj\u00f8rnh\u00f8j har f\u00e5et pigerne til at puste i \u00f8lflasker, lave brovtende gurglelyde og sl\u00e5 sig for brystet i musikken. Flere steder bryder en enkelt af pigerne ud af koret og r\u00e5ber ting som: \"Jeg \u00f8nsker ikke at tage del i k\u00e6restekulturen\". - Hvis du er venner med en af modsatte k\u00f8n, s\u00e5 er I k\u00e6rester. Hvis du er k\u00e6rester med en af samme k\u00f8n, s\u00e5 er I venner, forklarer Frigg Witt om den g\u00e6ngse k\u00e6restekultur. - Det er meget sv\u00e6rt for folk at forholde sig til, at der er mange forskellige slags relationer, og det ikke er s\u00e5 sort og hvidt. Det andet nye v\u00e6rk er et \"anti-offer-v\u00e6rk\" - det kalder komponisten Louise Alenius det i hvert fald selv. Kvinden i sangteksten vil simpelthen ikke finde sig i at blive ved med at v\u00e6re et offer og ligge under for gerningsmandens overgreb: - Det er en person, der overvinder sig selv og siger, at det her skal ikke definere mig, forklarer Lea Vestergaard-J\u00f8rgensen. - Det er det her med, at vi ikke styrer, hvad andre g\u00f8r mod os. Men vi kan selv pr\u00f8ve at styre, hvad vi g\u00f8r efter det, siger Frigg Witt. DR Pigekorets For\u00e5rskoncert blev optaget s\u00f8ndag i Holmens Kirke i K\u00f8benhavn \u2013 uden publikum p\u00e5 grund af risikoen for coronasmitte. Men ud over musikeksemplerne her i artiklen kan du h\u00f8re hele koncerten p\u00e5 og i DR's radio-app. Og det h\u00e5ber pigekorets sangere, at du vil. - Jeg vil rigtig gerne have, at der er nogen, der lytter. Denne gang i s\u00e6rdeleshed, fordi teksten er s\u00e5 relevant og meget, meget nutidig. S\u00e5 l\u00e6nge, nogen vil diskutere, hvad vi synger om, s\u00e5 er vi brudt igennem, siger Frigg Witt. - Ja, vi skal helt klart have en diskussion op at k\u00f8re. Ingen tvivl, slutter Lea Vestergaard-J\u00f8rgensen.", "annotations": [{"label": 2, "user": 1}], "meta": {}, "annotation_approver": null, "hash_id": 618223085944235838, "scrape_date": ["2020-03-21 13:18:12"], "url": ["https://www.dr.dk/musik/pigekor-synger-om-druk-kaerester-og-overgreb-vi-skal-helt-klart-have-en-diskussion"], "section": "Musik", "author": "Frederik Bjerre Andersen", "date": ["2020-03-10 10:01"], "title": ["Pigekor synger om druk, k\u00e6rester og overgreb: 'Vi skal helt klart have en diskussion'"], "title_summary": ["H\u00f8r DR Pigekoret synge to nye stykker musik om alt det, de selv t\u00e6nker p\u00e5 til hverdag."], "image_caption": "Det betyder noget ekstra at synge noget, der ligger ens hjerte n\u00e6r. Derfor er DR Pigekorets sangere glade for at have f\u00e5et emner som overgreb, druk og k\u00e6restekultur ind i deres for\u00e5rskoncert i \u00e5r. Du kan h\u00f8re uddrag fra musikken her p\u00e5 siden. (Foto:\u00a0Kim Matthai Leland)"}
{"id": 163, "text": "Frank Ocean, Travis Scott, Lana Del Rey, Rage Against The Machine og en hel masse andre store musiknavne m\u00e5 droppe deres planlagte ture til Californien i april. Her skulle de have v\u00e6ret blandt hovednavnene til festivalen Coachella, som amerikanske musikmedier ikke er blege for at kalde 'kongen af musikfestivaler'. Men festivalen, der skulle v\u00e6re foreg\u00e5et 10.-12. april og 17.-19. april med stort set samme lineup, er nu blevet udskudt til oktober. Det skyldes frygten for coronavirusset Covid-19, lyder det fra festivalen. - Vi tager vores g\u00e6sters og medarbejderes sikkerhed og helbred meget alvorligt. Vi opfordrer alle til at f\u00f8lge retningslinjerne fra sundhedsmyndighederne, skriver festivalen p\u00e5 hjemmesiden. Det g\u00e5r ikke kun ud over de mange kunstnere, der skulle optr\u00e6de i Indio, Californien i april. Ogs\u00e5 de forventede 500.000 g\u00e6ster m\u00e5 nu kigge langt efter koncerter fra nogle af klodens st\u00f8rste navne. De kan nu i stedet dr\u00f8mme sig hen til weekenderne 9.-11. oktober og 16.-18. oktober, hvor det nu er planen, at festivalen skal afholdes. Festivalen er en \u00e5rlig tre dage lang begivenhed, der finder sted over to weekender p\u00e5 Empire Polo Club i Californien. Festivalen oplyser, at alle g\u00e6ster, der har k\u00f8bt billet til april, automatisk f\u00e5r adgang til festivalen i oktober. G\u00e6ster kan ogs\u00e5 v\u00e6lge at f\u00e5 pengene retur. Udskydelsen af Coachella er langt fra eneste eksempel p\u00e5 festivaler eller koncerter, der enten bliver udskudt eller aflyst p\u00e5 grund af coronavirusset. I Danmark opfordrer myndighederne til at udskyde eller aflyse alle arrangementer med flere end 1.000 deltagere. Indtil videre til udgangen af marts. I Irland har man aflyst den traditionsrige St. Patrick\u2019s Day parade, der skulle have fundet sted i Dublin p\u00e5 mandag. Og i USA er stribevis af festivaler blevet aflyst eller udskudt. Blandt dem er musik-, film- og techfestival South by Southwest i Austin, Texas, og den store EDM-festival Ultra Music Festival i Miami. Tirsdag oplyste rockgruppen Pearl Jam, at den udskyder en planlagt turn\u00e9 i USA og Canada, der skulle have fundet sted i for\u00e5ret.", "annotations": [{"label": 1, "user": 1}], "meta": {}, "annotation_approver": null, "hash_id": 1673596264904607383, "scrape_date": ["2020-03-21 13:18:12"], "url": ["https://www.dr.dk/musik/hypet-amerikansk-festival-udskydes-efter-corona-frygt-0"], "section": "Musik", "author": "Morten Bjerregaard", "date": ["2020-03-11 05:03", "2020-03-11 07:28"], "title": ["Hypet amerikansk festival udskydes efter corona-frygt"], "title_summary": ["Festival med navne som Frank Ocean og Rage Against the Machine er udskudt et halvt \u00e5r."], "image_caption": "Den amerikanske rapper Eminem optr\u00e5dte p\u00e5 Coachella i 2018. (Arkivfoto). (Foto:\u00a0Mario Anzuoni. \u00a9\u00a0REUTERS/Scanpix + Wikimedia (Creative Commons))"}
{"id": 164, "text": "Mange danske virksomheder m\u00e6rker lige nu konsekvenserne af coronavirus. Nogle kan ikke f\u00e5 produceret deres varer i Kina, andre oplever, at kunderne k\u00f8ber mindre, og koncertarrang\u00f8rer har ingen billetindt\u00e6gter. Det g\u00e5r alt sammen ud over virksomhedernes \u00f8konomi. Derfor har regeringen netop pr\u00e6senteret en hj\u00e6lpepakke for danske virksomheder. Den indeholder tre ting. Udskydelse af skatte- og momsbetalinger, kompensation til virksomheder, der har aflyst arrangementer med mere end 1.000 deltagere, og s\u00e5 neds\u00e6tter erhvervsministeren en task force. - Vi iv\u00e6rks\u00e6tter nu en r\u00e6kke konkrete tiltag, der skal v\u00e6re med til at holde h\u00e5nden under danske virksomheder og danske arbejdspladser. Der er ingen grund til at l\u00e6gge skjul p\u00e5, at corona allerede har haft konsekenser for dansk \u00f8konomi. Situationen er alvorlig, og vi ser allerede nu brancher og medarbejdere, som er h\u00e5rdt ramt, siger finansminister Nicolai Wammen. Her er hovedpunkterne i hj\u00e6lpepakken. Virksomheder f\u00e5r udskudt deres skatte- og momsbetalinger for i alt 125 milliarder kroner. - Vi \u00f8nsker at afb\u00f8de, at virksomheder kommer i likviditetsproblemer, siger skatteminister Morten B\u00f8dskov (S). Regeringen forl\u00e6nger betalinger af a-skat og arbejdsmarkedsbidrag med fire m\u00e5neder. Det er i alt 90 milliarder kroner, der bliver stillet til r\u00e5dighed for virksomhederne. Afh\u00e6ngig af virksomhedens st\u00f8rrelse betaler virksomhederne normalt moms til staten en gang om m\u00e5neden, hver tredje m\u00e5ned eller hvert halve \u00e5r. De st\u00f8rste virksomheder f\u00e5r nu udskudt deres momsbetalinger med 30 dage. - Det er det maksimale, vi kan g\u00f8re inden for EU-reglerne. Det er 35 milliarder kroner, som vi her stiller til r\u00e5dighed for virksomhederne, siger Morten B\u00f8dskov. Finansminister Nicolai Wammen kalder tiltaget for 'et de helt store v\u00e6rkt\u00f8jer i v\u00e6rkt\u00f8jskassen'. - Det er et meget stort bel\u00f8b, det er ikke noget, man g\u00f8r med let h\u00e5nd. N\u00e5r vi g\u00f8r det, er det, fordi det er n\u00f8dvendigt, siger Wammen. For sm\u00e5- og mellemstore virksomheder bliver det ikke lempet, fordi reglerne allerede er s\u00e5 lempelige, som det er muligt inden for EU-lovgivningen. Morten B\u00f8dskov understreger dog, at regeringen er ved at unders\u00f8ge, om det er muligt p\u00e5 andre m\u00e5der at lempe reglerne for de mindre virksomheder. Tiltaget giver virksomhederne mulighed for at beholde flere penge, som de for eksempel kan bruge til at betale husleje, leverand\u00f8rer og medarbejdernes l\u00f8n. De mange virksomheder, der har aflyst arrangementer med mere end 1.000 deltagere p\u00e5 opfordring fra regeringen, mister mange penge i billetindt\u00e6gter. De indt\u00e6gter vil regeringen nu d\u00e6kke. Med tiltaget opfylder regeringen et stort \u00f8nske fra erhvervslivet. Siden regeringen i sidste uge opfordrede til at aflyse arrangementer med mere end 1.000 deltagere, har erhvervslivet efterlyst kompensation. Kompensationsordningen g\u00e6lder de sportsklubber, koncertarrang\u00f8rer, messer eller andre, der har aflyst arrangementer. Der kan s\u00f8ges om kompensation til arrangementer med mere end 1.000 deltagere eller mindre arrangementer for s\u00e6rligt udsatte grupper. - Vi vil afb\u00f8de de \u00f8konomiske konsekvenser ved at give en rimelig kompensation. Vi d\u00e6kker ikke for alle afledte konsekvenser og heller ikke et forventet overskud, siger erhvervsminister Simon Kollerup. Regeringen neds\u00e6tter en task force, som erhvervsminister Simon Kollerup st\u00e5r i spidsen for. Den skal udvikle m\u00e5lrettede st\u00f8tteforslag til enkelte h\u00e5rdt ramte brancher. Det er s\u00e6rligt transport- og turisterhvervet, der er ramt. - Regeringens og erhvervslivets coronaenhed skal dr\u00f8fte m\u00e5lrettede tiltag, som kan hj\u00e6lpe de virksomheder med pengeproblemer, siger Simon Kollerup. F\u00f8rste m\u00f8de mellem regeringen og erhvervslivet bliver allerede holdt i aften.", "annotations": [{"label": 1, "user": 1}], "meta": {}, "annotation_approver": null, "hash_id": -2733617289285740598, "scrape_date": ["2020-03-21 13:18:12"], "url": ["https://www.dr.dk/nyheder/penge/hjaelpepakke-til-danske-virksomheder-giver-hjaelpende-haand-paa-125-milliarder"], "section": "Penge", "author": "Michelle Hald", "date": ["2020-03-10 14:39", "2020-03-10 15:21"], "title": ["Hj\u00e6lpepakke til danske virksomheder: Giver hj\u00e6lpende h\u00e5nd p\u00e5 125 milliarder"], "title_summary": ["Regeringen lancerer flere hj\u00e6lpetiltag for danske virksomheder."], "image_caption": "Mange danske virksomheder bliver ber\u00f8rt \u00f8konomisk af coronavirus. Luftfart- og rejsebranchen er nogle af de brancher, der er s\u00e6rligt h\u00e5rdt ramt. (Foto:\u00a0Niels Christian Vilmann \u00a9\u00a0Scanpix) Virksomheder f\u00e5r lov til at vente l\u00e6ngere end normalt med at betale skat og moms til staten. (Foto:\u00a0ERik Refner \u00a9\u00a0Scanpix) Sportsklubber, koncertarrang\u00f8rer og messer er nogle af dem, der kan f\u00e5 kompensation for at have aflyst arrangementer eller spillet kampe uden tilskuere. (Foto:\u00a0Henning Bagger \u00a9\u00a0Scanpix) Masser af aflyste fly og meget f\u00e5 nye bestillinger af rejser p\u00e5 grund af frygt for coronavirus har ramt rejsebranchen h\u00e5rdt. (Foto:\u00a050090 Johan Nilsson/TT \u00a9\u00a0Scanpix)"}
{"id": 165, "text": "Stadig flere flyafgange bliver aflyst som konsekvens af spredningen af coronavirus over hele verden. Det rammer flyselskaberne h\u00e5rdt p\u00e5 \u00f8konomien, heriblandt ogs\u00e5 SAS, som appellerer til medarbejderne om midlertidigt at g\u00e5 ned i l\u00f8n, mens corona-krisen kradser. - Direktionen g\u00e5r nu 20 procent ned i l\u00f8n. Nu indbyder vi alle medarbejderne i de 37 fagforeninger p\u00e5 tv\u00e6rs af de tre lande til forhandlinger om at g\u00e5 ned i l\u00f8n og tilsvarende i arbejdstid, fort\u00e6ller SAS' pressechef i Danmark, Kristoffer Meinert. Om det ender med en l\u00f8nnedgang, kommer an p\u00e5, hvad man bliver enige om i de forhandlinger, der nu g\u00e5r i gang. - Det er fuldst\u00e6ndig afh\u00e6ngig af, hvad vi kan forhandle os frem til. Det kan v\u00e6re 10, 15 eller 20 procent. Vi vil pr\u00f8ve p\u00e5 at n\u00e5 frem til den samme l\u00f8sning for alle medarbejdergrupper, men det kan blive sv\u00e6rt, fordi det er et kludet\u00e6ppe med 37 forskellige fagforeninger og forskellige aftaler, siger Kristoffer Meinert. Opfordringen til medarbejderne om at g\u00e5 ned i l\u00f8n og arbejdstid er if\u00f8lge den danske pressechef endnu et af flere tiltag i fors\u00f8get p\u00e5 at begr\u00e6nse tabene i forbindelse med corona-krisen. - Vi pr\u00f8ver p\u00e5 at spare, hvor vi kan. Vi har indf\u00f8rt ans\u00e6ttelsesstop, og vi g\u00f8r, hvad vi kan, for at undg\u00e5 at skulle gennemf\u00f8re fyringer. Det her er et fors\u00f8g p\u00e5 at udvise rettidig omhu, siger Kristoffer Meinert. Han har ikke noget overslag p\u00e5, hvad corona-krisen har kostet det skandinaviske flyselskab, men han fastsl\u00e5r, at der ikke er tvivl om, at den har ramt SAS h\u00e5rdt p\u00e5 \u00f8konomien og fortsat g\u00f8r det. Tidligere i dag meddelte SAS-konkurrenten, det norske lavprisflyselskab Norwegian, at det aflyser 3.000 af sine afgange fra midten af marts til midten af juni. Det skyldes, at selskabet den seneste uge har haft sv\u00e6rt ved at s\u00e6lge sine billetter. Det betyder ogs\u00e5, at personale bliver sendt hjem.", "annotations": [{"label": 2, "user": 1}], "meta": {}, "annotation_approver": null, "hash_id": 944561206344472282, "scrape_date": ["2020-03-21 13:18:12"], "url": ["https://www.dr.dk/nyheder/penge/sas-opfordrer-alle-ansatte-til-gaa-ned-i-loen"], "section": "Penge", "author": "Flemming Brandt", "date": ["2020-03-10 16:25"], "title": ["SAS opfordrer alle ansatte til at g\u00e5 ned i l\u00f8n"], "title_summary": ["Corona-krisen har forel\u00f8big f\u00f8rt til, at direktionen er g\u00e5et 20 procent ned i l\u00f8n."], "image_caption": "SAS fors\u00f8ger at f\u00e5 medarbejderne til at g\u00e5 20 procent ned i l\u00f8n p\u00e5 grund af corona-krisen. (Foto:\u00a0Mads Claus Rasmussen \u00a9\u00a0Scanpix)"}
{"id": 166, "text": "Det er ikke ret l\u00e6nge siden, at Oskar Kops Kronbacks hverdag var pr\u00e6get af depression og et fors\u00f8g p\u00e5 at finde meningen med livet. For et \u00e5r siden fortalte den 22-\u00e5rige sanger med kunstnernavnet Kops, at han havde haft sv\u00e6rt ved at lave musik med den tristhed, der fyldte hans tanker. Men musikken er endt med at blive en m\u00e5de for den unge sanger at \"frelse\" sig selv p\u00e5. Alle de triste tanker blev skrevet ned og udgivet som musik, fortalte han dengang, og det var ogs\u00e5 i den periode, han skrev sit hidtil st\u00f8rste hit - nemlig nummeret 'Salvation'. - Det var ligesom at f\u00e5 hevet en splint ud. Det er sygt nederen, mens man g\u00f8r det, men bagefter er man bare s\u00e5dan: \"Yes\"! Og den yes-f\u00f8lelse sidder stadigi Kops i dag. Han gemte sig nemlig ikke v\u00e6k, men besluttede sig for at tage fat i problemerne og g\u00f8re noget ved det. I dag er han ude af depressionen og har l\u00e6rt at t\u00e6nke mere positivt \u2013 noget, der ikke kun har modnet ham som menneske, men ogs\u00e5 som musiker. - Depressionen fylder slet ikke p\u00e5 samme m\u00e5de i dag. Jeg har f\u00e5et det meget bedre og er ogs\u00e5 blevet en langt bedre musiker, siger han. - Nogle gange skal man bare lade v\u00e6re med at have s\u00e5 ondt af sig selv. Der er mange, der f\u00f8ler, det er vildt synd for dem, selvom det reelt er sm\u00e5ting, de b\u00f8vler med. - Det skyldes nok mere, at de m\u00e5ske har det en smule for godt. Den f\u00e6lde er jeg selv faldet i flere gange, men de seneste \u00e5r har jeg pr\u00f8vet at t\u00e6nke mere positivt, og det hj\u00e6lper sgu, siger han. Og der er god grund til at v\u00e6re positiv, hvis du det seneste \u00e5r har oplevet det samme, som Kops har. Han har ikke kun hittet med numre som 'Salvation' og 'Down', men har ogs\u00e5 optr\u00e5dt p\u00e5 festivaler og spillesteder i hele Danmark. Nu har han tilmed ogs\u00e5 udgivet sin f\u00f8rste ep, 'Artwork'. - Det har uden tvivl v\u00e6ret det mest stressende \u00e5r i mit liv. Men det har v\u00e6ret p\u00e5 den gode m\u00e5de. F\u00f8rhen har jeg aldrig f\u00f8lt, at jeg har haft noget, jeg kunne miste, men det har jeg nu. - Derfor kommer der ogs\u00e5 automatisk et pres, men det kan jeg godt lide, for n\u00e5r du arbejder h\u00e5rdt og s\u00e5 derefter h\u00f8ster frugten, s\u00e5 f\u00f8les det bare meget bedre, fort\u00e6ller han. I dag hviler Kops mere i sig selv end nogensinde f\u00f8r. Han har l\u00e6rt, hvad han kan, og hvad han ikke kan, og de mange koncerter har fyldt den unge sanger med selvtillid b\u00e5de p\u00e5 scenen og i privatlivet. - Jeg har altid haft en tendens til at v\u00e6re en lille smule bluf\u00e6rdig. Du er s\u00e5 n\u00f8gen p\u00e5 scenen, fordi du giver alt af dig selv, og det har smittet af p\u00e5 min hverdag, hvor jeg er blevet et mere selvsikkert menneske. Jeg har det ikke l\u00e6ngere d\u00e5rligt uden t\u00f8j p\u00e5 i et omkl\u00e6dningsrum, fort\u00e6ller han grinende. Han fremh\u00e6ver blandt andet sin optr\u00e6den p\u00e5 sidste \u00e5rs Roskilde Festival som et af sine klare h\u00f8jdepunkter i sin forholdsvis korte karriere. Her var flere tusind fans m\u00f8dt op for at h\u00f8re ham, og koncerten var pr\u00e6get af moshpits og f\u00e6lles skr\u00e5l fra start til slut, fort\u00e6ller Kops. - Det er jo sindssygt, at s\u00e5 mange kan synge med p\u00e5 mine numre. Der var seri\u00f8st nogle, der gr\u00e6d til koncerten. Nu skal jeg ikke have det alt for fedt over mig selv, for jeg ved jo godt, folk har festet som sindssyge p\u00e5 Roskilde, og det har m\u00e5ske hjulpet lidt p\u00e5 at fremkalde t\u00e5rerne, men ikke desto mindre kom de alts\u00e5 frem. Det er en vild f\u00f8lelse at r\u00f8re noget i nogen p\u00e5 den m\u00e5de, siger han. Og faktisk er det ikke kun de danske fans, Kops bev\u00e6ger med sin musik. I Tyskland er de ogs\u00e5 s\u00e5 sm\u00e5t ved at f\u00e5 \u00f8rerne op for den dansker sanger. Det oplevede han p\u00e5 egen h\u00e5nd, da han sidste \u00e5r spillede en lille koncert i Berlin. Her dukkede nogle tyske fans op, der havde k\u00f8rt i otte timer hele vejen fra M\u00fcnchen. - De havde h\u00f8rt mig en gang i Tivoli, og jeg t\u00e6nkte bare: \"What?\", da jeg h\u00f8rte, at de var rejst s\u00e5 langt. De havde endda gaver med. Der m\u00e5tte jeg alts\u00e5 give en omgang \u00f8l, det var for vildt, fort\u00e6ller han. Men selvom Kops lige nu rider p\u00e5 en b\u00f8lge af succes, og den nye ep er udkommet, s\u00e5 er f\u00f8dderne stadig placeret solidt i den danske jord. Som de fleste andre musikere dr\u00f8mmer han selvf\u00f8lgelig ogs\u00e5 om at spille p\u00e5 store festivaler rundt om i verden og at samarbejde med internationale stjerner, men hans st\u00f8rste m\u00e5l lige nu skal findes herhjemme i Danmark. - Det st\u00f8rste m\u00e5l er faktisk, at jeg frem for alt ikke vil g\u00e5 p\u00e5 kompromis med mig selv som kunstner. Jeg vil lave det, jeg har lyst til, og der skal ikke v\u00e6re nogen, der tager over og styrer det. Hvis det lykkes, s\u00e5 er det en dr\u00f8m i sig selv, der g\u00e5r i opfyldelse. - Og s\u00e5 h\u00e5ber jeg virkelig, at der kommer en 'X Factor'-audition, hvor der er nogle, der synger en af mine sange r\u00f8vd\u00e5rligt foran Thomas Blachman. Jeg \u00f8nsker ikke, det skal g\u00f8re ondt p\u00e5 nogen, men hvis det sker, s\u00e5 er man n\u00e5et ud til hr. og fru Danmark, og det ville v\u00e6re for fedt.", "annotations": [{"label": 2, "user": 1}], "meta": {}, "annotation_approver": null, "hash_id": -174453594522506787, "scrape_date": ["2020-03-21 13:18:12"], "url": ["https://www.dr.dk/musik/dansk-sanger-har-overvundet-sin-depression-foer-havde-jeg-ikke-noget-miste-men-det-har-jeg-nu"], "section": "Musik", "author": "Jakob Friis Thor\u00f8 Lund", "date": ["2020-03-11 14:02"], "title": ["Dansk sanger har overvundet sin depression: 'F\u00f8r havde jeg ikke noget at miste, men det har jeg nu'"], "title_summary": ["22-\u00e5rige Kops f\u00f8ler selv, han er modnet som musiker og blevet mere selvsikker."], "image_caption": "Kops er aktuel med sin nye ep 'Artwork', der best\u00e5r af i alt fem numre, og det er f\u00f8rste gang nogensinde, at den unge musiker har en feature med p\u00e5 et nummer i form af rapperen Noah Carter. (\u00a9\u00a0universal pressefoto) Kops optr\u00e5dte sidste \u00e5r p\u00e5 Roskilde Festival. Sangeren har prim\u00e6rt fans i Danmark, hvor der venter ham et udsolgt Lille Vega her i for\u00e5ret. Det er dog ikke kun p\u00e5 de danske breddegrader, han har gjort opm\u00e6rksom p\u00e5 sig selv. Fans fra Tyskland, Sverige, Norge og USA er ogs\u00e5 flittige lyttere. (Foto:\u00a0Kim Matthai Leland \u00a9\u00a0Ritzau Scanpix)"}
{"id": 167, "text": "Den k\u00f8benhavnske gadefestival Distortion bliver udsat til august p\u00e5 grund af coronavirus. Det oplyser festivalen i en pressemeddelelse. Oprindeligt skulle Distortion l\u00f8be af stablen den 3. til 7. juni, men nu er det rykket n\u00e6sten tre m\u00e5neder til den 26. til 30. august. - Vores festivalplads i den lille skov p\u00e5 Refshale\u00f8en var ledig, og arbejdet med at flytte hovednavne ser lovende ud. - Samtidig h\u00e5ber vi, at vores beslutning kan lempe lidt af presset p\u00e5 myndighederne. - Lige nu har kommunens embedsm\u00e6nd og politiet vigtigere opgaver end forberedelsen af Distortion, siger Distortions direkt\u00f8r, Thomas Fleurquin, i pressemeddelelsen. Han oplyser endvidere, at festivalen har brygget p\u00e5 id\u00e9en i mere end uge. De er sikre p\u00e5, at beslutningen er den rette, lyder det. Tiltagene p\u00e5 grund af corona-virus har allerede haft store konsekvenser for kulturlivet. En hel stribe af koncerter, foredrag og teaterforestillinger er aflyst de n\u00e6ste 14 dage. Nordisk Film har lukket sine biografer midlertidigt, og dokumentarfestivalen CPH:DOX har m\u00e5tte aflyse sin galla\u00e5bning og forestillinger til fordel for digitale fremvisninger. I Aalborg er forfatterfestivalen Ordkraft, der skulle v\u00e6re afholdt i midten af april, aflyst. Og i USA er musikfestivalen Coachella, der skulle v\u00e6re foreg\u00e5et 10.-12. april og 17.-19. april, blevet udskudt til oktober. /ritzau/", "annotations": [{"label": 1, "user": 1}], "meta": {}, "annotation_approver": null, "hash_id": 5667934913679562554, "scrape_date": ["2020-03-21 13:18:12"], "url": ["https://www.dr.dk/musik/festival/gadefestivalen-distortion-udskydes-som-foelge-af-coronavirus"], "section": "Festival", "date": ["2020-03-13 11:23", "2020-03-13 11:37"], "title": ["Gadefestivalen Distortion udskydes som f\u00f8lge af coronavirus"], "title_summary": ["K\u00f8benhavnsk festival bliver afholdt til august."], "image_caption": "(Arkivfoto) Distortion p\u00e5 Vesterbro i juni 2017. I \u00e5r bliver festiavelen afholdt i august. (Foto:\u00a0Ida Marie Odgaard \u00a9\u00a0Scanpix)"}
{"id": 168, "text": "'Fortnite' gik fra stor spilsucces til verdensomsp\u00e6ndende spilf\u00e6nomen, da Epic Games tilbage i 2017 lancerede spillet i battle royale-formatet, hvor op imod 100 spillere k\u00e6mper mod hinanden om at blive den sidste overlevende. Siden har battle royale-genren g\u00e5et sin sejrsgang verden over, og nu vil den legendariske skydespil-serie 'Call of Duty' ogs\u00e5 kapitalisere p\u00e5 det popul\u00e6re format. 'Call of Duty'-seriens nyeste skud p\u00e5 stammen er nemlig landet. Navnet p\u00e5 det nye spil er 'Call of Duty: Warzone', og her kan op imod 150 spillere k\u00e6mpe mod hinanden. Spillet er gratis, kan spilles p\u00e5 tv\u00e6rs af de fleste spilkonsoller, og hvis man allerede har 'Call of Duty: Modern Warfare', s\u00e5 vil man nu kunne tilg\u00e5 'Warzone' fra sin eksisterende spilmenu. Palle Havsh\u00f8i-Jensen, der er chefredakt\u00f8r p\u00e5 gamingsitet , fort\u00e6ller, at battle royale-genren er en popul\u00e6r genre blandt gamere verden over, fordi man f\u00e5r et spil gratis, og s\u00e5 selv kan bestemme, hvor mange penge man vil smide i det efterf\u00f8lgende. Desuden er det en potentielt stor indt\u00e6gtskilde b\u00e5de direkte og indirekte for spilfirmaerne - som et eksempel omsatte Fortnite sidste \u00e5r for 12 milliarder kroner. - De udgiver et gratis spil, hvor spillerne s\u00e5 kan k\u00f8be t\u00f8j og v\u00e5ben til deres figurer, hvilket spilfirmaerne tjener mange penge p\u00e5. De store firmaer tjener op imod 40 procent af deres penge p\u00e5 mikrotransaktioner fra deres spil, siger Palle Havsh\u00f8i-Jensen. - Indirekte kapitaliserer udgiverne desuden p\u00e5, at battle royale-spillene er nogle af de mest streamede p\u00e5 b\u00e5de Twitch og YouTube. 'Call of Duty: Warzone' blev lanceret tirsdag, amerikansk tid, og de f\u00f8rste reaktioner p\u00e5 spillet er positive. Det anerkendte gamingmedie skriver, at 'Warzone' er et \"str\u00f8mlinet, hurtigt og uden pis\"-take p\u00e5 den popul\u00e6re battle royale-genre. - I sin kerne holder 'Warzone' sig til genrens grundl\u00e6ggende karakteristika. Spillere lander i et ukendt landskab og skal indsamle v\u00e5ben og udstyr, imens de bliver omringet af en gast\u00e5ge, der tvinger de overlevende til at m\u00f8des og k\u00e6mpe mod hinanden. Kotaku skriver videre, at spillet f\u00f8les som \"helt sit eget\" og \"har f\u00e5et en positiv start\". Det f\u00f8rste 'Call of Duty'-spil blev lanceret i 2003, og siden da er der kommet et nyt spil i serien n\u00e6sten hvert eneste \u00e5r. 'Modern Warfare' kom til sidste \u00e5r, mens 'Warzone' alts\u00e5 er det seneste skud p\u00e5 stammen. Palle Havsh\u00f8i-Jensen mener, at 'Warzone' for alvor vil tage temperaturen p\u00e5 battle royale-genren, fordi det if\u00f8lge ham har alle muligheder for at blive en k\u00e6mpe succes. - Det er gratis, du kan spille det p\u00e5 tv\u00e6rs af platforme, og det er et till\u00e6g til verdens st\u00f8rste skydespil. Hvis det derimod ikke bliver en succes, s\u00e5 kan vi for alvor begynde at tale om et vendepunkt for genren - m\u00e5ske endda en krise. - Jeg tror dog, battle royale er kommet for at blive, for det er b\u00e5de popul\u00e6rt blandt spillerne, og s\u00e5 er genren en potentielt stor indt\u00e6gtskilde for ethvert spilfirma, der kaster sig ud i den.", "annotations": [{"label": 1, "user": 1}], "meta": {}, "annotation_approver": null, "hash_id": -1520427947634982872, "scrape_date": ["2020-03-21 13:18:12"], "url": ["https://www.dr.dk/nyheder/kultur/gaming/spilfirmaerne-tjener-kassen-paa-det-nu-laver-legendarisk-spil-fortnite-finten"], "section": "Gaming", "author": "Kasper Madsb\u00f8ll Christensen", "date": ["2020-03-11 12:00"], "title": ["Spilfirmaerne tjener kassen p\u00e5 det: Nu laver legendarisk spil 'Fortnite'-finten"], "title_summary": ["'Call of Duty' udkommer nu i et nyt format, og anmelderne er vilde med det."], "image_caption": "- Jeg tror, battle royale er kommet for at blive, lyder det fra Palle Havsh\u00f8i-Jensen, der er chefredakt\u00f8r p\u00e5 gamingsitet pslife.dk. (\u00a9\u00a0IGDB) 'Call of Duty: Modern Warfare' kom i 2019. Det allerf\u00f8rste 'Call of Duty'-spil blev lanceret tilbage i 2003. (\u00a9\u00a0IGDB) Battle royale-genren er uhyre popul\u00e6r. I 2020 er der planlagt b\u00e5de store og sm\u00e5 battle royale-spil, og der er endda et bilspil, der har f\u00e5et en battle royale-del, fort\u00e6ller Palle Havsh\u00f8i-Jensen. - Det siger lidt om, hvor popul\u00e6r genren er. (\u00a9\u00a0IGDB)"}
{"id": 169, "text": "Fredericia Teater har mandag indgivet konkursbeg\u00e6ring. Det sker, efter at teatret har v\u00e6ret n\u00f8dt til at aflyse mange forestillinger p\u00e5 grund af coronavirus. Det oplyser Fredericia Teater i en pressemeddelelse. - Ligesom det er tilf\u00e6ldet for mange andre teatre rundt om i landet, har coronasituationen medf\u00f8rt aflysninger af Fredericia Teaters fremtidige forestillinger. - Aflysningerne betyder v\u00e6sentligt f\u00e6rre indt\u00e6gter til Fredericia Teater i hele 2020. Det er blandt andet musicalen 'Shu-bi-dua- 2.0', der er blevet aflyst. Det manglende billetsalg er den direkte \u00e5rsag til, at det er slut med musicals fra Fredericia Teater. - Det er fordi vi ikke s\u00e6lger billetter p\u00e5 grund af coronavirussen, at vi er n\u00f8dt til at tr\u00e6kke stikket p\u00e5 Fredericia Teater, siger bestyrelsesformand Gitte Lillelund Bech. - Virussen er den tue, der har f\u00e5et l\u00e6sset til at v\u00e6lte. Vi havde en anstrengt \u00f8konomi i forvejen, og vi havde solgt for f\u00e5 billetter i 2019. Men vi havde regnet med, at vi skulle hente det hjem i 2020, og man m\u00e5 bare sige, at med corona-virus, s\u00e5 er der ingen, som g\u00e5r i teatret, siger hun. Fredericia Teater har i l\u00f8bet af \u00e5ret haft svingende billetindt\u00e6gter. To forestillinger i K\u00f8benhavn f\u00f8rte til et tocifret millionunderskud for teateret. Det var forestillingerne 'Prinsen af Egypten' og 'Tarzan' i K\u00f8benhavn i 2019, som ikke levede op til forventningerne. Siden da er det konstateret, at der var brugt mere p\u00e5 markedsf\u00f8ring, end bestyrelsen havde tilladt. Teaterchef S\u00f8ren M\u00f8ller opsagde sin stilling af denne \u00e5rsag. - De seneste uger har bestyrelsen arbejdet p\u00e5 h\u00f8jtryk for at redde teatret. Men uden held. - Derfor ser bestyrelsen i denne alvorlige situation ingen andre muligheder end at indgive en konkursbeg\u00e6ring, slutter pressemeddelelsen. Den nu tidligere teaterchef, S\u00f8ren M\u00f8ller, har ikke mange kommentarer til teatrets konkurs, men han og betyrelsen er ikke i samklang. - Jeg vil kun sige, at jeg er uenig i udl\u00e6gningen i pressemeddelelsen, og at det er forf\u00e6rdeligt med konkursen, siger han til DR Trekanten Meldingen fra teatret bliver modtaget med stor beklagelse p\u00e5 r\u00e5dhuset i Fredericia. - Det er en sort dag for Fredericia i dag, siger borgmester Jacob Bjerregaard (S). - Byr\u00e5det har bakket op om teatret i mange \u00e5r. Det har vi gjort med gl\u00e6de, men teateret var kommet i en situation, hvor man med aflysningen af 'Shu-bi-dua 2.0' p\u00e5 grund af corona, ikke kunne g\u00f8re mere, siger borgmesteren. - Byr\u00e5det havde set frem til, at 'Shu-bi-dua 2.0' skulle spille fra fredag og fylde byen med musicalg\u00e6ster i de n\u00e6ste to m\u00e5neder. Aflysningerne giver et stort tab for b\u00e5de teatret og for byens oms\u00e6tning. Fredericia Teater har en uvurderlig betydning for Frederica, lyder det i en erkl\u00e6ring fra Fredericia Byr\u00e5d. If\u00f8lge byr\u00e5det har Fredericia Teater haft stor betydning for byen. Det har v\u00e6ret med til at s\u00e6tte Fredericia p\u00e5 \"land- og verdenskortet\". Kommunen har ogs\u00e5 i de sv\u00e6re tider bakket op om teatret i form af blandt andet \u00f8konomiske milliontilskud. - Et samlet byr\u00e5d \u00f8nsker at udtrykke h\u00e5b for, at der efter Covid-19-krisen kan rejse sig en fremtid, hvor Fredericia igen vil v\u00e6re kendt som teater- og musicalby, st\u00e5r der i erkl\u00e6ringen fra byr\u00e5det. Covid-19 er navnet p\u00e5 den sygdom, der kan f\u00f8lge af at blive smittet med coronavirus. /ritzau/ og DR Nyheder", "annotations": [{"label": 2, "user": 1}], "meta": {}, "annotation_approver": null, "hash_id": -6473496777900110986, "scrape_date": ["2020-03-21 13:18:12"], "url": ["https://www.dr.dk/nyheder/kultur/fredericia-teater-er-gaaet-konkurs"], "section": "Kultur", "author": "Tine Jensen /ritzau/", "date": ["2020-03-16 15:13", "2020-03-16 16:24"], "title": ["Fredericia Teater er g\u00e5et konkurs"], "title_summary": ["Det i forvejen h\u00e5rdt pr\u00f8vede Fredericia Teater er g\u00e5et konkurs. Coronaaflysninger var sidste s\u00f8m i kisten."], "image_caption": "Fredericia Teater har aflyst en lang r\u00e6kke forestillinger i coronakrisen. (Foto:\u00a0Kristoffer Juel Poulsen \u00a9\u00a0Scanpix)"}
{"id": 170, "text": "Fredagsbaren er rykket over p\u00e5 Skype. Din filmaften med vennerne dyrker du i stedet med andre p\u00e5 Instagram, mens du sidder for dig selv. Og m\u00e5ske sender du flere snaps og ringer mere sammen med dine venner, end du plejer. Sundhedsmyndighedernes opfordring til at begr\u00e6nse den fysiske kontakt under coronakrisen bliver efterlevet p\u00e5 kreative m\u00e5der i disse dage. Blandt andet har blogger haft succes med en virtuel filmaften via sin Instagram under hashtaggene #sammenalene og #rockpaperpyparty. Her opfordrede hun til, at man i f\u00e6llesskab s\u00e5 en film p\u00e5 \u2013 i beh\u00f8rig fysisk afstand fra hinanden i hver sit hjem. Hun lagde en afstemning p\u00e5 sin story, hvor man kunne stemme om, hvilken film man helst ville se. Og s\u00e5 skulle man ellers starte filmen samtidig, hver for sig, klokken 20 s\u00f8ndag aften. Wichmand bad s\u00e5 folk om at dele deres oplevelse under hashtagget #rockpaperpyparty. - Det var faktisk en f\u00f8lger, der skrev til mig, om det ikke kunne v\u00e6re hyggeligt at se en film sammen, og s\u00e5 var folk bare p\u00e5, fort\u00e6ller Cathrine Widunok Wichmand til dr.dk. - Mine f\u00f8lgere er meget forskellige, men \u00e9t er ens: Mennesker har brug for mennesker, og potentiel ensomhed er en k\u00e6mpe skyggeside ved denne her krise. Vi tvinges fra hinanden i en st\u00f8rre sags tjeneste, men det kan v\u00e6re skideh\u00e5rdt at v\u00e6re alene. S\u00e5 jeg t\u00e6nkte: \"Det er da rimelig nemt, vi skal bare finde en film\". Som sagt, s\u00e5 gjort: - Det var virkelig hyggeligt at vide, at vi sad en masse mennesker sammen hver for sig i vores pyjamasser, spiste popcorn og s\u00e5 pr\u00e6cis den samme film p\u00e5 pr\u00e6cis det samme tidspunkt. Vi kunne gr\u00e6de lidt - sammen. Det trodsede n\u00e6sten fysikken. Det var ret r\u00f8rende. Det er virkelig nu, sociale medier kan komme til deres ret. Radiov\u00e6rt p\u00e5 Shitstorm p\u00e5 P1 og inkarneret instagrammer, Sanne Cigale, oplever ogs\u00e5, at folk \"har ekstremt meget brug for et f\u00e6llesskab i de her dage\". - Folk bruger sociale medier for ikke at blive skingrende sk\u00f8re af at sidde mutters alene. Jeg tror, vi har brug for at v\u00e6re sociale p\u00e5 de m\u00e5der, vi nu kan under de omst\u00e6ndigheder, vi befinder os i, siger radiov\u00e6rten. Hun bruger selv sin telefon til alt fra at skrive radiomanusser til at lave Instagram-stories med sine f\u00f8lgeres hemmeligheder. - Mange opslag og stories handler om formaninger og p\u00e5bud i de her dage, men i mit personlige feed er der ogs\u00e5 mange, der har brug for at samles om noget andet end corona. Vi bruger sociale medier som en ventil - b\u00e5de p\u00e5 godt og ondt. Sanne Cigale n\u00e6vner som de gode eksempler, at mange har holdt fredagsbar eller vinaften med venner over eksempelvis Skype, ligesom hun oplever et boom af det, hun kalder \"hj\u00e6lp hinanden\"-grupper p\u00e5 Facebook. Desuden hylder hun ogs\u00e5 et tiltag fra forfatter Gertrud H\u00f8jlund, der har l\u00e6st op af bogen 'Den lille prins' p\u00e5 sin Facebook-side. Til geng\u00e6ld har coronakrisen tilsyneladende ogs\u00e5 f\u00e5et os til at glemme ellers etablerede spilleregler p\u00e5 sociale medier om, at man ikke filmer andre uden samtykke. Cigale har s\u00e5ledes set flere opslag, hvor folk har filmet andre, der har hamstret. Overordnet set mener Sanne Cigale, at vores adf\u00e6rd p\u00e5 sociale medier i disse dage vidner om flokdyrsmentalitet: Vi vil stadig gerne v\u00e6re en del af f\u00e6llesskabet, selv om den fysiske fest for manges vedkommende nu er erstattet af en virtuel fredagsbar. - Det vidner om, at vi ikke kan klare meget mere end tre-fire dage i isolation, f\u00f8r vi bliver bims, siger hun og uddyber: - Jeg tror, vi s\u00f8ger mod f\u00e6llesskabet, fordi vi ikke vil anerkende vores egen angst. Og s\u00e5 er der nok ogs\u00e5 mange, der bare flygter fra deres eget selskab. Det kan v\u00e6re en ubehagelig oplevelse at sidde der mutters alene - det kender jeg da ogs\u00e5 godt selv. - Jeg t\u00f8r slet ikke sige, hvordan vi overordnet har tacklet det endnu, for vi st\u00e5r kun ved begyndelsen (af krisen). Vi har ikke pr\u00f8vet noget af det her f\u00f8r \u2013 vi l\u00e6gger skinnerne, mens toget k\u00f8rer.", "annotations": [{"label": 2, "user": 1}], "meta": {}, "annotation_approver": null, "hash_id": 9151717113031880286, "scrape_date": ["2020-03-21 13:18:12"], "url": ["https://www.dr.dk/nyheder/kultur/sociale-medier-redder-os-under-coronakrisen-saadan-undgaar-vi-blive-skingrende-skoere"], "section": "Kultur", "author": "Kasper Madsb\u00f8ll Christensen", "date": ["2020-03-16 15:28"], "title": ["Sociale medier redder os under coronakrisen: 'S\u00e5dan undg\u00e5r vi at blive skingrende sk\u00f8re'"], "title_summary": ["Vi finder helt nye m\u00e5der at v\u00e6re sammen p\u00e5, mens Danmark er lukket ned."], "image_caption": "M\u00e5ske \u00e9t af filmhistoriens bedste kys og en purung Ryan Gosling i filmen 'The Notebook' samlede masser af danskere p\u00e5 Filmstriben og p\u00e5 sociale medier i weekenden. (\u00a9\u00a0New Line Cinema/ Gran Via/ Avery Pix)"}
{"id": 171, "text": "I nat faldt prisen p\u00e5 olie voldsomt. Den tog det st\u00f8rste fald siden Golfkrigen i 1991. Det er coronavirusset og en priskrig mellem de lande, som producerer olie, der er skyld i, at prisen falder s\u00e5 drastisk. Men hvad er det for en priskrig? Hvem g\u00e5r den ud over, og hvad betyder den for dig? S\u00f8ren Kristensen er chef\u00f8konom i Sydbank og f\u00f8lger oliemarkedet t\u00e6t. Han forklarer, hvad der er hoved og hale i oliepriskrigen. Hvis du er bilist og k\u00f8rer meget, kommer du til at m\u00e6rke en positiv forskel, n\u00e5r du svinger forbi tankstationen de kommende dage. - I l\u00f8bet af i dag og de n\u00e6ste par dage vil vi sandsynligvis se, at benzinprisen falder med mellem halvanden og to kroner for en liter benzin. Hvis man k\u00f8rer meget, vil man godt kunne m\u00e6rke det i husholdningsbudgettet, siger S\u00f8ren Kristensen. Han peger p\u00e5, at danske bilister lige nu f\u00e5r en dobbelt fordel. - Olieprisen bliver m\u00e5lt i dollar, og dollarkursen er pisket ned de seneste par uger. Inden priskrigen var oliemarkedet i forvejen presset p\u00e5 grund af udbruddet af coronavirus, som har d\u00e6mpet eftersp\u00f8rgslen efter olie og dermed presset olieprisen ned. Derfor m\u00f8des de olieproducerende lande i deres klub Opec. - Der kunne de ikke blive enige om at s\u00e6tte produktionen af olie ned for at holde h\u00e5nden under prisen, siger S\u00f8ren Kristensen. Forlydender fra m\u00f8det siger, at Rusland gerne vil ramme amerikanerne ved at holde en h\u00f8j produktion af olie og dermed en lav pris. - Saudierne har set sig sure p\u00e5 russerne, fordi saudierne ikke - som de eneste - vil holde produktionen nede for at sikre en ordentlig pris, siger S\u00f8ren Kristensen. Derfor har Saudi-Arabien skruet op for produktionen af olie. De olieproducerende lande har en klub ved navn Opec. Her m\u00f8des de og fors\u00f8ger at p\u00e5virke prisen p\u00e5 olie. - Det er et kartel, hvor man sidder og bliver enige om, hvor meget man skal producere, fordi det er med til at bestemme prisen p\u00e5 olie. Landene fors\u00f8ger at f\u00e5 den bedst mulige pris samtidig med, at de f\u00e5r nogle penge i kassen ved at f\u00e5 solgt noget olie, siger S\u00f8ren Kristensen. En af de v\u00e6sentligste ting, der bestemmer prisen p\u00e5 en vare, er udbuddet. Alts\u00e5 hvor meget der er tilg\u00e6ngeligt af varen. N\u00e5r de lande, der producerer olie, kan blive enige om ikke at producere s\u00e5 meget olie i en periode, kan de dermed presse prisen p\u00e5 olie op. - Man har i en periode k\u00f8rt p\u00e5 et lidt lavere blus for at holde prisen oppe. De fleste forventede, at man ville forl\u00e6nge produktionsbegr\u00e6nsningen p\u00e5 grund af coronavirus. Faktisk troede mange, at man ville skrue endnu mere ned for oliehanerne for at holde h\u00e5nden under prisen, siger S\u00f8ren Kristensen. N\u00e5r man lukker virksomheder og hele regioner ned og frar\u00e5der folk at rejse til visse dele af verden, betyder det, at forbruget af olie falder. - Vi laver mindre, som kr\u00e6ver energiforsyning og deriblandt olie. Det f\u00e5r eftersp\u00f8rgslen efter olie til at falde. Kina, hvor coronaudbruddet begyndte, er verdens st\u00f8rste olieimport\u00f8r. Derfor g\u00f8r det ekstra ondt p\u00e5 oliepriserne, n\u00e5r Kina lukker ned, siger S\u00f8ren Kristensen. Priskrigen rammer alle de lande, som producerer olie. I vores naboland Norge er \u00f8konomien i h\u00f8j grad bundet op p\u00e5 olieproduktion. Derfor g\u00e5r den lave oliepris h\u00e5rdt ud over nordm\u00e6ndene, hvor kroneprisen er faldet til et historisk lavt niveau. Men det er ikke i Norge, at priskrigen rammer h\u00e5rdest. - Det kommer til at g\u00e5 h\u00e5rdeste ud over amerikanerne og russerne, som er to af de st\u00f8rste olieproducerende lande. Derudover rammer det h\u00e5rdest i de lande, hvor det koster mest at producere olien, siger S\u00f8ren Kristensen. Saudi-Arabien er et af de lande, som har lave omkostninger ved at producere olie. Men landet bliver alligevel ramt \u00f8konomisk af priskrigen. - De tjener stadig penge, men det vil selvf\u00f8lgelig tage noget af deres overskud, siger S\u00f8ren Kristensen. Isoleret set er den lave oliepris en fordel for dansk \u00f8konomi. - Vi f\u00e5r meget billigere benzinpriser, og de danske virksomheder, som bruger olie i en eller anden form i deres produktion, sparer penge. Det giver et rygst\u00f8d til de danske forbrugere, siger S\u00f8ren Kristensen. Men hvis de store olieproducerende lande f\u00e5r problemer, p\u00e5virker det hele verdens \u00f8konomi. - Som olieprisen er lige nu, kan det skabe nogle konkurser i olieindustrien. Hvis det spreder sig som en dominoeffekt, kan det p\u00e5 sigt sv\u00e6kke den globale \u00f8konomi, siger S\u00f8ren Kristensen.", "annotations": [{"label": 2, "user": 1}], "meta": {}, "annotation_approver": null, "hash_id": 7238251895591454998, "scrape_date": ["2020-03-21 13:18:12"], "url": ["https://www.dr.dk/nyheder/penge/overblik-derfor-banker-coronavirus-og-priskrig-benzinpriserne-i-bund"], "section": "Penge", "author": "Michelle Hald", "date": ["2020-03-09 20:12"], "title": ["OVERBLIK Derfor banker coronavirus og priskrig benzinpriserne i bund"], "title_summary": ["Der er historisk mange penge at spare p\u00e5 benzinen for tiden."], "image_caption": "(Foto:\u00a0Sofie Mathiassen \u00a9\u00a0Scanpix) Den lave oliepris f\u00e5r ogs\u00e5 prisen p\u00e5 benzin til at rasle ned. (Foto:\u00a0Sofie Mathiassen \u00a9\u00a0Scanpix) Saudi-Arabien er det land, som har f\u00f8rt an i priskrigen. (Foto:\u00a0Noufal Ibrahim \u00a9\u00a0Scanpix) Saudi-Arabien har skruet op for produktionen af olie. Det f\u00e5r prisen til at falde. (Foto:\u00a0damir Sagolj \u00a9\u00a0Scanpix) Det var i Kina, at coronavirusset f\u00f8rst br\u00f8d ud. Her har b\u00e5de virksomheder, skoler og shoppingcentre v\u00e6ret lukket. (Foto:\u00a0Hector retamal \u00a9\u00a0Scanpix) Som en af verdens st\u00f8rste olieproducenter, g\u00e5r priskrigen p\u00e5 olie h\u00e5rdt ud over USA. (Foto:\u00a0TOM BRENNER \u00a9\u00a0Scanpix) De danske virksomheder, der bruger olie i deres produktion, kommer den kommende tid til at spare penge. (Foto:\u00a0NIELS AHLMANN OLESEN \u00a9\u00a0Scanpix)"}
{"id": 172, "text": "Netflix er virkelig ude efter de etablerede, amerikanske tv- og filmselskaber. F\u00f8rst var det serierne, de begyndte at konkurrere med. S\u00e5 blev det filmenes tur. Og nu er turen kommet til reality- og underholdningsprogrammerne, som streaminggiganten har produceret imponerende m\u00e6ngder af i det seneste stykke tid. Men deres mest vellykkede og 100 procent originale underholdningsprogram til dato m\u00e5 v\u00e6re deres nyeste skud p\u00e5 reality-stammen, 'Love Is Blind'. Programmet kan bedst beskrives som en blanding af 'Gift ved f\u00f8rste blik' (som ogs\u00e5 er stort i USA under navnet 'Married at First Sight'), konkurrenceprogrammet 'The Bachelor' og 'The Circle', . I 'Love Is Blind' skal alle programmets deltagere i tilst\u00f8dende hotelv\u00e6relser med m\u00e6ndene p\u00e5 den ene side og kvinderne p\u00e5 den anden. Rummene er konstrueret s\u00e5ledes, at deltagerne kan h\u00f8re hinanden igennem de papirtynde v\u00e6gge, men de aner ikke, hvordan personen p\u00e5 den anden side ser ud. For at komme videre i programmet, skal deltagerne fri til den, de synes, de klikker bedst med, og den anden part skal s\u00e5 svare \"ja\". Det kan v\u00e6re en sv\u00e6r beslutning, hvis flere deltagere beslutter sig for at g\u00e5 efter de samme potentielle partnere. N\u00e5r de i alt seks par er blevet dannet, f\u00e5r de endelig lov at se hinanden. Matcher ansigtet stemmen? Er der seksuel kemi? Faldt valget p\u00e5 den rigtige? Alle de sp\u00f8rgsm\u00e5l bliver besvaret i programmets n\u00e6ste fase, hvor alle parrene flytter ind p\u00e5 det samme resort i Mexico. Til sidst, adskillige uger efter de indledende dates, skal parrene beslutte sig for, om de vil giftes. Uden at vide hvad den anden partner t\u00e6nker, skal de til sidst g\u00e5 den lange vej op til alteret og afsl\u00f8re, om det bliver et \"I do\" eller ej. 'Love Is Blind' er mustsee-tv for enhver fan af datingprogrammer. Er du stadig i tvivl, om du skal se det? Her er de tre mest opsigtsv\u00e6kkende aspekter i 'Love Is Blind'. Et af de mest omtalte par best\u00e5r af den 34-\u00e5rige Jessica og den ti \u00e5r yngre fitnesstr\u00e6ner Mark. Aldersforskel? Det lyder da moderne og sk\u00f8nt, t\u00e6nker du m\u00e5ske. Det er desv\u00e6rre ikke tilf\u00e6ldet her, da Jessica fra starten har overbevist sig selv om, at det bare ikke kan lade sig g\u00f8re at v\u00e6re moden som 24-\u00e5rig. Og det er p\u00e5 trods af, at Mark klart er den mere modne part i deres forhold, hvor Jessica mest af alt opf\u00f8rer sig som en fuld teenager. Som i scenen, hvor hun til flere dyreelskeres skr\u00e6k, bliver ved med at give sin stakkels hund r\u00f8dvin. \"Hun kan godt lide vin\", mumler hun beruset, da Mark sender hende et overrasket blik. Desv\u00e6rre indser ingen af dem tids nok, at problemet ikke er Marks alder. Jessica forelskede sig nemlig i den selvsikre Barnett allerede i blind dating-delen af programmet. Den h\u00f8je, m\u00f8rkh\u00e5rede sportsfyr med den drengede humor fejede komplet benene v\u00e6k under hende samtidig med, at Mark spillede rollen som svigermors lidt for sm\u00e5kedelige dr\u00f8m. Jessica valgte derfor at \"sl\u00e5 op\" med Mark og satse p\u00e5 Barnett. Desv\u00e6rre valgte Barnett i stedet den eventyrlystne Amber, og Jesssica blev rasende over, at han havde k\u00f8rt dobbeltspil \u2013 ligesom hende selv. Bange for ikke at forts\u00e6tte i programmet, valgte hun at overtale den vragede Mark til at alligevel at fri til hende. Man kan vist roligt sige, at forholdet fik en h\u00e5rd f\u00f8dsel \u2013 og det hjalp heller ikke p\u00e5 noget, da de skulle m\u00f8de de andre deltagere og Barnett, nu forlovet med Amber, viser sig at v\u00e6re alt det, Jessica normalt g\u00e5r efter. Du kan hade hende alt, hvad du vil, men Jessica er \u00e9n af de bedste tv-skurke, jeg nogensinde har set! Noget af det, der irriterer mig mest ved 'Gift ved f\u00f8rste blik', er manglen p\u00e5 forhold, hvor folk har forskellig etnicitet. Jeg ved gennem mit arbejde med podcasten 'I r\u00f8ven af\u2026 Gift ved f\u00f8rste blik', at de danske castere gerne ville g\u00f8re programmet mere mangfoldigt, hvis der var tilmeldinger nok. Men at de i den amerikanske version, ti s\u00e6soner inde, stadig ikke har haft et blandet par, er decideret uforst\u00e5eligt. Cameron og Lauren, som er henholdsvis hvid og sort, forelsker sig hovedkulds i hinanden i programmets indledende fase. Da de ser hinanden, ved de straks, at deres forskellige baggrunde potentielt kan blive et problem, da is\u00e6r Laurens familie er skeptiske overfor blandede forhold. Heldigvis er de et fantastisk match, og deres rejse er en af de mest romantiske, jeg har fulgt. Ja, jeg f\u00e6ldede endda en t\u00e5re \u2013 men jeg vil ikke afsl\u00f8re, om det var fordi de bliver sammen, eller g\u00e5r fra hinanden. Det m\u00e5 I selv opleve. Uanset hvad, er det sk\u00f8nt, at man i et mainstream-program t\u00f8r at tale om disse tabuer og ikke lader sig afskr\u00e6kke af den kritik, der eventuelt kunne f\u00f8lge med. Uden at spoile programmet og afsl\u00f8re, hvem af de seks par der bliver sammen, s\u00e5 har 'Love Is Blind' i den f\u00f8rste s\u00e6son vist sig at v\u00e6re et ret effektivt eksperiment, n\u00e5r det kommer til rent faktisk at skabe en r\u00e6kke solide parforhold. Bevares, hvem ved, hvor l\u00e6nge de \"overlevende\" par holder (jeg har i skrivende stund ikke set reunion-afsnittet), men kombinationen af at l\u00e6re hinandens v\u00e6rdier at kende, inden der er fysisk kontakt, virker umiddelbart effektiv. Dog er mit helt store kritikpunkt, at samtlige deltagere er alt for klassisk p\u00e6ne. Alle fyrene tr\u00e6ner tydeligvis mere end regelm\u00e6ssigt i fitnesscenteret, og alle kvinderne er \u00e5leslanke og har perfekte smil. Programmet ville have v\u00e6ret mere sp\u00e6ndende, hvis det fysiske ikke n\u00f8dvendigvis matchede forventningerne \u2013 ligesom blind dates i virkeligheden! Men n\u00e5r det er sagt, s\u00e5 er 'Love Is Blind' det mest underholdende datingformat siden 'Gift ved f\u00f8rste blik' \u2013 om end langt mere poppet og Hollywood-friseret.", "annotations": [{"label": 2, "user": 1}], "meta": {}, "annotation_approver": null, "hash_id": -6327033637376320274, "scrape_date": ["2020-03-21 13:18:13"], "url": ["https://www.dr.dk/nyheder/kultur/film/datingprogrammet-der-rent-faktisk-virker-nyt-netflix-hit-er-det-bedste-siden"], "section": "Film og serier", "author": "Frederik Dirks Gottlieb", "date": ["2020-03-10 06:33"], "title": ["Datingprogrammet, der rent faktisk virker! Nyt Netflix-hit er det bedste siden 'Gift ved f\u00f8rste blik'"], "title_summary": ["'Love Is Blind' er poppet og Hollywood-friseret, men det virker."], "image_caption": "'Love Is Blind' havde dagen efter premieren p\u00e5 finale-afsnittet det h\u00f8jeste seertal p\u00e5 Netflix. (\u00a9\u00a0Netflix) Jessica f\u00f8lte b\u00e5de kemi med den 24-\u00e5rige fitnessinstrukt\u00f8r Mark og den lidt \u00e6ldre Barnett. Hendes fort\u00e6lling er en af de mere dramatiske i programmet. (\u00a9\u00a0Netflix) I f\u00f8rste fase af programmet kan deltagerne ikke se hinanden. Det betyder, at ting som t\u00f8j, udseende og race bliver overfl\u00f8digt. (\u00a9\u00a0Netflix) 'Messica', som nogle seere har d\u00f8bt Jessica og Mark, havde en tumultarisk romance gennem hele programmet. (\u00a9\u00a0Netflix)"}
{"id": 173, "text": "Det er sv\u00e6rt at komme igennem det danske skolesystem uden p\u00e5 et tidspunkt at have haft en blokfl\u00f8jte i h\u00e6nderne. For de fleste blev det sikkert kun til en ganske kort aff\u00e6re - m\u00e5ske en musiktime eller to - med det simple bl\u00e6seinstrument. S\u00e5dan var det ikke for Ragnhild May, der holdt ved i mange \u00e5r. - Jeg har spillet blokfl\u00f8jte, siden jeg var lille, og s\u00e5 stoppede jeg ligesom aldrig. F\u00f8rste dag i gymnasiet tog vi en runde i musiktimen, hvor min l\u00e6rer spurgte, hvad vi spillede. Da jeg fortalte, at jeg spillede blokfl\u00f8jte, sagde han: \"Det er ikke et rigtigt instrument\", fort\u00e6ller den nu 31-\u00e5rige kunstner. Hun har brugt blokfl\u00f8jten i flere af sine kreative lydv\u00e6rker og performances, som efterh\u00e5nden har gjort hende til et etableret navn p\u00e5 den danske og internationale kunstscene. V\u00e6rkerne t\u00e6ller blandt andet en fl\u00f8jtekjole, en 2,6 meter h\u00f8j blokfl\u00f8jte og et specialbygget instrument, hvor luftslanger bl\u00e6ser luft til blokfl\u00f8jter. - Det er lidt mit yndlings- og hadeinstrument p\u00e5 samme tid, fordi den har det her kiksede image; og alligevel har alle en relation til den. Det synes jeg er , siger Ragnhild May, der b\u00e5de er uddannet billedkunstner og komponist.", "annotations": [{"label": 2, "user": 1}], "meta": {}, "annotation_approver": null, "hash_id": -7531407725296145325, "scrape_date": ["2020-03-21 13:18:13"], "url": ["https://www.dr.dk/nyheder/kultur/du-har-helt-sikkert-ogsaa-haft-den-i-haenderne-ragnhild-har-stor-succes-med-kikset"], "section": "Kultur", "author": "Michelle From Hoxer Frederik H\u00f8jfeldt Nielsen (foto)", "date": ["2020-03-10 17:30"], "title": ["Du har helt sikkert ogs\u00e5 haft den i h\u00e6nderne... Ragnhild har stor succes med 'kikset' instrument"], "title_summary": ["Ragnhild May kombinerer sin interesse for kunst med blokfl\u00f8jter."], "image_caption": "- Blokfl\u00f8jten er et globaliseret b\u00f8rneinstrument inden for undervisning. Det er det, man t\u00e6nker p\u00e5, n\u00e5r man t\u00e6nker p\u00e5 musikundervisning. Og det er et meget demokratisk instrument, fordi alle kan forst\u00e5 det. Alle kan forholde sig til det - sammenlignet med, n\u00e5r jeg laver noget med elektroniske instrumenter, som er mere hemmelighedsfulde. (\u00a9\u00a0Frederik H\u00f8jfeldt Nielsen) - Jeg havde to \u00e5r, hvor jeg seri\u00f8st bare boede i min kuffert og ikke havde et fast sted i K\u00f8benhavn. F\u00f8rst var jeg i USA, s\u00e5 Lissabon, s\u00e5 Paris og s\u00e5 USA igen. Jeg var helt rodl\u00f8s, og d\u00e9r fandt jeg ud af, at det er ret godt for mit arbejde at have et fast sted at komme tilbage til, fort\u00e6ller Ragnhild May, der blandt andet laver sine v\u00e6rker i et atelier i K\u00f8benhavns Nordvestkvarter, som hun har haft i halvandet \u00e5r. (Foto:\u00a0Frederik H\u00f8jfeldt Nielsen) Et af de blokfl\u00f8jte-v\u00e6rker, som Ragnhild May har lavet, bestod af en gigantisk blokfl\u00f8jte og partitur med sangen 'Stille nu', som er den, de fleste starter med til blokfl\u00f8jteundervisningen - og af et sammenklip af musikvideoer med piger, der imiterede Spice Girls. - Det v\u00e6rk handlede om min egen introduktion til musik gennem popul\u00e6rkultur. Det var samme i periode, hvor jeg gik til blokfl\u00f8jte sammen med de fleste andre piger i klassen. Pige-musikkultur synes jeg bare er sp\u00e6ndende. Spice Girls var det f\u00f8rste band, der havde sit hovedpublikum hos b\u00f8rn, og det var ligesom et nybrud inden for musikkultur. (Foto:\u00a0Frederik H\u00f8jfeldt Nielsen) Ragnhild May arbejder b\u00e5de med installationskunst, performance og skulptur, og lyd har v\u00e6ret et gennemg\u00e5ende tema i mange af hendes v\u00e6rker. - Lyd er en meget direkte m\u00e5de at kommunikere p\u00e5. Det er en m\u00e5de at r\u00f8re folk. Jeg bliver selv meget p\u00e5virket af at opleve noget lydligt. Det er ikke, fordi jeg altid har v\u00e6ret optaget af lyd; nok mere af at bygge ting selv. Jeg har altid v\u00e6ret vildt optaget af at reparere ting og samle dem igen. (Foto:\u00a0Frederik H\u00f8jfeldt Nielsen) At Ragnhild May selv bygger de fleste af sine instrumenter og st\u00f8ber sine bronzev\u00e6rker kommer nogle gange bag p\u00e5 publikum, fort\u00e6ller hun: - Hvis jeg har haft andre akt\u00f8rer involveret i mine performances, som var m\u00e6nd, s\u00e5 har folk ofte spurgt ham: \"Hvorn\u00e5r har du lavet den der ting\". Og n\u00e5r de har svaret, at det er mig, der har lavet det, s\u00e5 er de blevet overraskede over, at jeg selv kan finde ud af at lodde og den slags. (\u00a9\u00a0Frederik H\u00f8jfeldt Nielsen) - Mange kvinder har ellers v\u00e6ret involveret i teknologiske opfindelser gennem historien. Jeg har for eksempel lavet et v\u00e6rk, som var baseret p\u00e5 hulkortet, som blev udviklet af en kvindelig pioner. Dem har der v\u00e6ret mange af, b\u00e5de som performere og skabere af lydeffekter, men de er ofte blevet glemt og skrevet ud af historien. (Foto:\u00a0Frederik H\u00f8jfeldt Nielsen) Lige nu arbejder Ragnhild May p\u00e5 et udend\u00f8rs v\u00e6rk til et sundhedshus i Helsing\u00f8r, som skal st\u00e5 f\u00e6rdigt i 2021. V\u00e6rket med titlen 'Lutter \u00f8rer' skal best\u00e5 af syv par bronze\u00f8rer, som er lavet ud fra afst\u00f8bninger af lokales \u00f8rer og skaleret op i stor st\u00f8rrelse. - \u00d8rerne er forbundet via kanaler under jorden, s\u00e5 folk kan tale til hinanden igennem dem. Derudover er der nogle resonatorer koblet p\u00e5 r\u00f8rene, s\u00e5 kanalerne f\u00e5r forskellige akustiske kvaliteter. V\u00e6rket har et element af leg i sig, og min tanke er, at det skal tale til b\u00e5de b\u00f8rn og voksne. (Foto:\u00a0Frederik H\u00f8jfeldt Nielsen) - Jeg har baret v\u00e6ret optaget af \u00f8rer i noget tid og var begyndt at lave gipsafst\u00f8bninger af folks \u00f8rer. \u00d8rerne er jo vores prim\u00e6re lytteorgan. I naturen kalder man dem en biomark\u00f8r, fordi alle \u00f8rer ser fuldst\u00e6ndigt unikke ud \u2013 og s\u00e5 \u00e6ndrer de sig i l\u00f8bet af livet. Den m\u00e5de, det er udformet p\u00e5, er skabt til at forme lyden p\u00e5 en bestemt m\u00e5de, s\u00e5 vi opfatter allesammen lyd forskelligt. (Foto:\u00a0Frederik H\u00f8jfeldt Nielsen) Hun vil gerne pr\u00f8ve kr\u00e6fter med flere installationer, gerne til en kunsthal. Og s\u00e5 udkommer hun senere p\u00e5 \u00e5ret med et lydv\u00e6rk p\u00e5 vinyl. \u2013 Men det jeg arbejder med, er jo ikke musik, men akustiske f\u00e6nomener, som jeg udforsker inden for en billedkunstnerisk ramme, understreger hun. (\u00a9\u00a0Frederik H\u00f8jfeldt Nielsen) Ragnhild May har lige v\u00e6ret en tur i New York, hvor hun blandt andet lavede sin performance 'It Ended With Silver Balloons'. Det best\u00e5r af et selvbygget instrument, der bl\u00e6ser luft til blokfl\u00f8jter via orange gummislanger, som normalt bliver brugt som laboratorieudstyr. De enkelte kanaler er programmeret med forskellige tonem\u00f8nstre, og i l\u00f8bet af sin performance tilf\u00f8jer Ragnhild May l\u00f8bende flere gummislanger og fl\u00f8jter. (Foto:\u00a0Frederik H\u00f8jfeldt Nielsen) Instrumentet har Ragnhild May bygget, s\u00e5 det passer til flykasser, som er nemme at flyve med. \u2013 Da jeg s\u00f8gte Statens Kunstfond, var det med udgangspunkt i, at jeg har arbejdet en del i udlandet. Men jeg har ikke haft en m\u00e5lrettet plan for det; det er ligesom bare sket. (Foto:\u00a0Frederik H\u00f8jfeldt Nielsen) Hendes plan for de n\u00e6ste to \u00e5r er at komme til at lave mere i udlandet, samtidig med at hun beholder sin base i K\u00f8benhavn. - Jeg synes egentlig, jeg er et ret dejligt sted lige nu. Jeg har ret mange ting planlagt. Jeg har selvf\u00f8lgelig ogs\u00e5 v\u00e6ret i gang i nogle \u00e5r, og det har p\u00e5 en eller anden mystisk m\u00e5de kunnet fungere. N\u00e5r man kommer ud af akademiet, f\u00e5r man n\u00e6rmest kun at vide, at det kan du ikke; \"Det er alt for m\u00e6rkeligt, det du laver, til, at det kan noget som helst\", siger Ragnhild May, som dimitterede fra Det Jyske Kunstakademi i 2014 og fra Bard College i New York i 2018. (\u00a9\u00a0Frederik H\u00f8jfeldt Nielsen)"}
{"id": 174, "text": "Det var kommentarerne, der fyldte chatten blandt forventningsfulde fans, da Sony onsdag aften pr\u00e6senterede deres nyeste konsol i en live , hvor hundredtusinde sp\u00e6ndte spilfans s\u00e5 med. Men pr\u00e6sentationen var langt fra, hvad de fleste spilfans havde forventet, da Sony offentliggjorde, at de ville have nyt at fort\u00e6lle om PlayStation 5. I live-videoen, hvor over 650.000 spilfans s\u00e5 med, afsl\u00f8rede Mark Cerny, en af de ledende skikkelser bag PlayStation 5, nemlig alle detaljer om spilkonsollen. Som i detaljer om konsollen. Og det skabte undren blandt fans. For hvor var konsollen - og spillene? Sp\u00f8rger man PlayStation-ekspert og chefredakt\u00f8r p\u00e5 , Palle Havsh\u00f8i-Jensen, s\u00e5 er der en god grund til, at mange s\u00e5 forundret med: - Pr\u00e6sentationen var slet ikke t\u00e6nkt til spilfans. Den var t\u00e6nkt til spiludviklere, og fordi coronakrisen aflyste en spiludviklerkonference, valgte Sony at livestreame pr\u00e6sentationen i stedet for, forklarer Palle Havsh\u00f8i-Jensen og forts\u00e6tter: - Den gav ingen mening for almindelige mennesker. Men jeg tror, at Sony havde brug for at offentligg\u00f8re nyt om PlayStation 5-konsollen, fordi Microsoft fort\u00e6ller s\u00e5 meget om deres kommende Xbox-konsol. Og fordi fans p\u00e5 forskellige spil-fora og reddit var begyndt at spekulere i, hvad pokker der sker med konsollen. Hvorfor h\u00f8rer vi ikke noget? Men selvom pr\u00e6sentationen var pakket ind i tekniske termer og redeg\u00f8relser, er der alligevel mange nye oplysninger til de s\u00e6rligt teknisk interesserede. Mark Cerny brugte lang tid p\u00e5 at forklare, hvordan skiftet fra en almindelig harddisk til en SSD-harddisk kommer til at g\u00f8re en stor forskel, n\u00e5r man sidder og gamer. - Der er ingen loading-sk\u00e6rme, og spillene er klar p\u00e5 et \u00f8jeblik, l\u00f8d det blandt andet fra Mark Cerny i pr\u00e6sentationsvideoen. Herefter faldt snakken p\u00e5 -teknologien, der kommer til at \u00e6ndre, hvordan de kommende spil kommer til at se ud gennem avanceret lys-teknologi. Og til slut kom Mark Cerny omkring arbejdet med lyddesign i de kommende PlayStation-spil, som ogs\u00e5 vil v\u00e6re et massivt fokuspunkt for spilgiganten. P\u00e5 trods af, at pr\u00e6sentationen var en t\u00f8r og teknisk omgang, og der ikke blev fremvist nogen konsol eller spil, s\u00e5 er der ingen grund til at bekymre sig som spilfan: - Vi skal stadig gl\u00e6de os til PlayStation 5. Der er mange ting, der tyder p\u00e5, at konsollen bliver rigtig kraftig. Man skal passe p\u00e5 med at sidde og sammenligne tekniske specifikationer, for det kommer an p\u00e5, hvilke spil der udkommer - og hvordan de udnytter maskinens potentiale, forklarer Palle Havsh\u00f8i-Jensen. Som n\u00e6vnt er det ikke kun Sony, der er p\u00e5 vej med nyt grej. Ogs\u00e5 Microsoft er p\u00e5 vej med en spritny konsol senere p\u00e5 \u00e5ret. Xbox Series X er navnet - og ligesom med PlayStation 5, kan vi forvente store opgraderinger over hele linjen i forhold til gigantens tidligere konsoller. - Den er rigtig kraftig. Den er op til fire gange st\u00e6rkere end deres nuv\u00e6rende konsol, Xbox One X, der er deres kraftigste maskine lige nu. Det er fandeme hurtigt. Den nye Xbox vil v\u00e6re i stand til at levere op til 8K-opl\u00f8sning og vil anvende en helt ny teknologi kaldet ray-tracing, der g\u00f8r det muligt at levere realistisk lyss\u00e6tning i spillene, har Troldspejlets Troels M\u00f8ller tidligere . I en serie af videoer p\u00e5 kan man se, hvordan den kommende konsol sammenligner sig med den nuv\u00e6rende Xbox-konsol. En af videoerne, der er set over to millioner gange, sammenligninger eksempelvis loading-tid - alts\u00e5 hvor hurtigt et spil starter op og er klar (Spoiler alert: ). Nu er kortene p\u00e5 bordet. Hvem der kommer til at s\u00e6lge flest konsoller sidst p\u00e5 \u00e5ret, vil tiden vise. Men \u00e9n ting er sikkert: Der er rigtig meget at se frem til, hvis du er spilfan.", "annotations": [{"label": 1, "user": 1}], "meta": {}, "annotation_approver": null, "hash_id": 6737082303547471828, "scrape_date": ["2020-03-21 13:18:13"], "url": ["https://www.dr.dk/nyheder/kultur/gaming/vantro-fans-efter-playstation-5-afsloering-hvad-er-det-jeg-lige-har-set"], "section": "Gaming", "author": "Lasse Kj\u00e6r Christiansen", "date": ["2020-03-19 10:21"], "title": ["Vantro fans efter PlayStation 5-afsl\u00f8ring: 'Hvad er det, jeg lige har set?'"], "title_summary": ["Hundredtusindvis af forventningsfulde fans s\u00e5 med, da Sony afsl\u00f8rede PlayStation 5."], "image_caption": "Sony havde annonceret, at de havde meget nyt at fort\u00e6lle om PlayStation 5. Men hvordan konsollen ser ud, lader vente p\u00e5 sig. (\u00a9\u00a0Getty Images) S\u00e5dan s\u00e5 det ud, da Mark Cerny, ledende designer bag PlayStation 5, pr\u00e6senterede alle de tekniske detaljer om konsollen. (Foto:\u00a0Screenshot fra YouTube) S\u00e5dan ser den ud. Microsofts kommende konsol: Xbox Series X. Konsollens design er blevet rost meget af internationale spilmedier og fans, efter den blev afsl\u00f8ret i december 2019. (\u00a9\u00a0Xbox/Microsoft)"}
{"id": 175, "text": "Skoler og daginstitutioner er lukkede. Tusindvis af offentligt ansatte skal arbejde hjemmefra. Forsamlinger p\u00e5 over 10 personer er forbudt. Coronapandemien har ramt det danske samfund som en stormvind, og p\u00e5 f\u00e5 dage er danskernes hverdag vendt fuldst\u00e6ndig p\u00e5 hovedet. Selvom det i \u00f8jeblikket kan virke som en situation uden fortilf\u00e6lde, s\u00e5 gemmer historieb\u00f8gerne p\u00e5 eksempler, der viser, hvordan coronapandemien skriver sig ind i en lang r\u00e6kke af epidemier, som gennem historien har p\u00e5virket det danske samfund og danskernes hverdag. Der er mange at v\u00e6lge mellem. Vi har udvalgt fire epidemier, der p\u00e5 hver deres m\u00e5de har sat deres aftryk p\u00e5 danmarkshistorien. I juni 1853 udbryder der en massiv koleraepidemi i K\u00f8benhavn, der skal ende med at vare indtil oktober samme \u00e5r. I l\u00f8bet af de f\u00e5 m\u00e5neder, epidemien varer, bliver mere end 7.000 k\u00f8benhavnere smittet. 4.700 d\u00f8r. Det er is\u00e6r de \u00e6ldre, der d\u00f8r. - En sjettedel af personer i aldersgruppen over 70 \u00e5r d\u00f8r af koleraepidemien. Det er massivt, fort\u00e6ller professor i folkesundhed ved Roskilde Universitet, Lone Simonsen. Overalt i K\u00f8benhavn skyder n\u00f8dlazaretter op, hvor l\u00e6ger fors\u00f8ger at bremse sygdommen og kurere de smittede. Men uden det store held. Kolera rammer hele verden h\u00e5rdt i 1800-tallet. Fra 1817 til 1899 spreder hele syv kolerapandemier sig over hele verden. I Danmark har l\u00e6gen Emil Hornemann forudset, at K\u00f8benhavn vil v\u00e6re s\u00e6rligt udsat, hvis byen skulle blive ramt af kolera. Mange omr\u00e5der af byen har et mangelfuldt renovations- og kloaksystem, og k\u00f8benhavnerne bor t\u00e6t op ad i hinanden i gamle bygninger. Det er opskriften p\u00e5 en epidemi. Men Emil Hornemann har en klar id\u00e9 om, hvad der kan forhindre epidemien i at spredes: Folk fra de mest udsatte omr\u00e5der skal flyttes ud af byen. Han mener, at den friske luft vil mindske smitten. Inden l\u00e6nge skyder sm\u00e5 teltlejre op udenfor de k\u00f8benhavnske volde. Det virker \u2013 men ikke helt af den grund, som Emil Hornemann antager. Kolera skyldes en bakterie, der blandt andet trives i forurenet vand og under d\u00e5rlige hygiejniske forhold. F\u00e5 \u00e5r efter koleraepidemien i K\u00f8benhavn sl\u00f8jfes de k\u00f8benhavnske volde. Portene bliver \u00e5bnet, og byen begynder hurtigt at brede sig til det, der i dag er N\u00f8rrebro, Vesterbro og \u00d8sterbro. Man igangs\u00e6tter nye boliginitiativer til k\u00f8benhavnerne, s\u00e5 de kan bo under bedre sanit\u00e6re forhold. Et eksempel p\u00e5 d\u00e9t er Kartoffelr\u00e6kkerne p\u00e5 \u00d8sterbro, der i dag er et af K\u00f8benhavns dyrere omr\u00e5der at k\u00f8be bolig. Men koleraen bringer ogs\u00e5 l\u00e6gevidenskaben ind i en ny tidsalder. - Koleraudbruddene i 1800-tallet \u00e6ndrer l\u00e6gernes syn p\u00e5 sygdomme, fort\u00e6ller Lone Simonsen fra Roskilde Universitet. - F\u00f8r havde man lidt mere den tilgang, at sygdomme var Guds straf over mennesket. Med de store kolerapandemier i 1800-tallet udvikler l\u00e6gevidenskaben sig gennem forskellige videnskabelige fors\u00f8g, og l\u00e6gerne begynder at forst\u00e5 sygdomme p\u00e5 en ny m\u00e5de. Derudover \u00e6ndrer l\u00e6gernes syn p\u00e5 sygdomme sig ogs\u00e5 fra at fokusere p\u00e5 enkelttilf\u00e6lde til at se sygdomme i et st\u00f8rre perspektiv. - Man kan sige, at n\u00e5r vi i dag taler om folkesundhed, og n\u00e5r vi taler om, hvordan en population kan blive ramt af en pandemi som for eksempel den aktuelle coronapandemi, s\u00e5 bliver det fundament lagt efter koleraepidemien i 1853, uddyber Lone Simonsen. I sommeren 1918 begynder danske l\u00e6ger at notere et unormalt h\u00f8jt antal influenzatilf\u00e6lde. En l\u00e6ge i K\u00f8benhavn registrerer for eksempel 842 smittede p\u00e5 en uge i begyndelsen af juli \u2013 og 3.862 ugen efter. Det er meget unormalt - ikke mindst for \u00e5rstiden. Mange patienter bliver h\u00e5rdt ramt, og helt unormalt for en influenza er det is\u00e6r de 20-40-\u00e5rige, som ser ud til at v\u00e6re s\u00e6rligt udsatte. Inden l\u00e6nge begynder de smittede ogs\u00e5 at d\u00f8 af sygdommen. Unge mennesker d\u00f8r simpelthen af en influenza. Selv i 1918 er det ganske uh\u00f8rt. Som sommeren g\u00e5r p\u00e5 h\u00e6ld, g\u00e5r influenzaen ogs\u00e5 p\u00e5 tilbagetog, men i efter\u00e5ret samme \u00e5r vender sygdommen tilbage i en anden b\u00f8lge. Denne gang rammer den endnu h\u00e5rdere end i sommeren, og den rammer i hele landet. Sygdommen f\u00e5r navnet 'den spanske syge'. If\u00f8lge Lone Simonsen er den spanske syge blevet ikonisk for, hvordan epidemier og pandemier bliver studeret. - Med den spanske syge har vi data fra mange steder i verden. Dermed er den spanske syge den f\u00f8rste pandemi, hvor man har kunnet unders\u00f8ge, hvordan forskellige tiltag i l\u00f8bet af en epidemi p\u00e5virker smittespredningen, fort\u00e6ller Lone Simonsen og forts\u00e6tter: - Med den spanske syge f\u00f8lger et helt nyt sygdomsparadigme, som ogs\u00e5 kommer til udtryk i det aktuelle fors\u00f8g p\u00e5 at indd\u00e6mme og afb\u00f8de den nuv\u00e6rende coronapandemi: At det handler om at sl\u00e5 til hurtigt og v\u00e6re effektiv i at forhindre smitten i at spredes for hurtigt. I Danmark bliver der midlertidig ikke sl\u00e5et til s\u00e6rlig hurtigt. Skoler begynder ganske vist at lukke, men det skyldes ikke myndighedernes anvisninger. Det skyldes simpelthen, at der ikke m\u00f8der elever op til undervisningen. De ligger syge derhjemme. Mathias M\u00f8lbak Ingholt er ph.d. i folkesundhedshistorie ved Roskilde Universitet. Han har tidligere unders\u00f8gt, hvordan den spanske syge blev tacklet af de danske myndigheder. - Myndighederne rykker meget langsomt p\u00e5 epidemien. Det er f\u00f8rst i midten af oktober 1918, at man lukker biografer, teatre og forlystelsessteder, fort\u00e6ller han. - I begyndelsen af den anden b\u00f8lge i efter\u00e5ret 1918 mener stadsl\u00e6gen i K\u00f8benhavn for eksempel stadig, at det er nok at ventilere mellem forestillingerne i biografen. 15.000 danskere d\u00f8r i l\u00f8bet af de to b\u00f8lger. P\u00e5 verdensplan d\u00f8r mellem 50 og 100 millioner mennesker i \u00e5rene fra 1918 til 1920, hvor sygdommen g\u00e5r sin gang over hele verden. I sommeren 1952 bliver hovedstadsomr\u00e5det ramt af en ny virusepidemi. Denne gang er det polio, der rammer. Et virus, som angriber de nervecentre i rygmarven, som styrer musklerne. Bliver lungemuskulaturen ramt, kan sygdommen v\u00e6re d\u00f8delig, fordi man ikke kan tr\u00e6kke vejret. Epidemien starter i K\u00f8benhavn, men den breder sig hurtigt til resten af landet, inden den ebber ud efter sommeren 1953. Polio, der ogs\u00e5 bliver kaldt b\u00f8rnelammelse, rammer over 7.000 danskere, og der er mange b\u00f8rn blandt de smittede. En 16-\u00e5rig dreng, der bliver smittet, fort\u00e6ller senere, hvordan det var at blive ramt af polio. - Lammelserne bredte sig i l\u00f8bet af et d\u00f8gn meget hurtigt til begge ben og arme, s\u00e5 jeg overhovedet ikke kunne r\u00f8re mig. Uroen breder sig is\u00e6r blandt b\u00f8rnefamilierne. - I K\u00f8benhavn d\u00f8r 30 b\u00f8rn inden for den f\u00f8rste m\u00e5ned, fort\u00e6ller Morten Arnika Skydsgaard, der er medicinhistoriker og museumsinspekt\u00f8r ved Steno Museet. - S\u00e5 byen kommer i alarmberedskab med ambulancer, der k\u00f8rer dag og nat. Smittevejene er ukendte, og man ved ikke, hvordan man effektivt skal behandle de syge. Epidemien er ude af kontrol, og frygten er diffus: Man mist\u00e6nker alt fra myg, nedfaldne \u00e6bler og legekammerater til at v\u00e6re skyld i smitten. For at undg\u00e5 at smitten breder sig, v\u00e6lger man at isolere de syge b\u00f8rn. I K\u00f8benhavn er det Blegdamshospitalet, som er det eneste hospital for smitsomme sygdomme, s\u00e5 det er her, b\u00f8rnene bliver isoleret. De indlagte b\u00f8rn m\u00e5 kun f\u00e5 bes\u00f8g af deres for\u00e6ldre en halv time hver onsdag og s\u00f8ndag, fort\u00e6ller Morten Arnika Skydsgaard fra Steno Museet. S\u00f8skende m\u00e5 slet ikke komme p\u00e5 bes\u00f8g. De m\u00e5 vinke ind gennem vinduerne. - Det var h\u00e5rdt for en to-\u00e5rig dreng, som var vant til at v\u00e6re sammen med sin mor hver eneste dag. Der d\u00f8r 348 personer under den store polioepidemi, og mange overlevende m\u00e5 leve med varige m\u00e9n efter at have v\u00e6ret ramt af sygdommen. I 1980\u2019erne rammer en ny, mystisk sygdom Danmark. Ligesom ved tidligere epidemierne er der denne gang ogs\u00e5 en gruppe, der synes at v\u00e6re i s\u00e6rlig risiko for at blive smittet. Men hvor det tidligere ofte har v\u00e6ret aldersbestemt, om man er s\u00e6rligt udsat under en epidemi, ser det anderledes ud med dette virus: Virus rammer s\u00e6rligt homoseksuelle m\u00e6nd, sexarbejdere og stofmisbrugere. Is\u00e6r er gruppen af homoseksuelle m\u00e6nd h\u00e5rdt ramt. P\u00e5 forsiden af Politiken i december 1981 lyder overskriften \"B\u00f8sser ramt af sj\u00e6lden kr\u00e6ft\". Men l\u00e6gerne ved ikke, om der egentlig er tale om kr\u00e6ft. Patienterne, som ofte er homoseksuelle m\u00e6nd, har symptomer, som de ikke har set f\u00f8r. Ud over feber har de nogle mystiske pletter p\u00e5 huden, og de taber sig hurtigt. P\u00e5 kort tid svinder ellers sunde og raske m\u00e6nd ind til ingenting, inden de d\u00f8r en pinefuld d\u00f8d. I 1984 identificerer franske og amerikanske forskere hiv-virusset, som er det virus, der f\u00f8rer til sygdommen aids. Nu kan man teste for virus, men der findes stadig ingen kur. Man er heller ikke sikker p\u00e5, hvordan det smitter. Frygten for hiv og aids spreder sig i befolkningen \u2013 og over hele verden. Kan man blive smittet ved at give h\u00e5nd til en hiv-positiv? Ved at kramme? Imens oplever 80\u2019ernes lgbt-milj\u00f8 en tragedie af ufattelige dimensioner. Mange mister deres k\u00e6rester og venner. De mister deres selvvalgte familie i en tid, hvor det at springe ud som homoseksuel er forbundet med store personlige omkostninger. Midt i den tragedie skal de leve med at blive stigmatiseret af det samfund, de er en del af. Hiv-positive oplever for eksempel at blive fyret, udelukkende fordi de er hiv-positive. Man finder ud af, at ubeskyttet sex er den store synder, og Sundhedsstyrelsen laver store oplysningskampagner til den brede befolkning om, hvordan man skal beskytte sig mod aids: Man skal have folk til at bruge kondom. For selvom sygdommen i h\u00f8j grad rammer gruppen af homoseksuelle m\u00e6nd, s\u00e5 kan alle blive smittet. En hel generation vokser op med de oplysningskampagner, der bliver sendt hos Danmarks Radio. Blandt frontpersonerne i folkeoplysningen er blandt andet den popul\u00e6re DR-v\u00e6rt Kim Schumacher. Han d\u00f8r senere af aids. I 1996 bliver det muligt at behandle hiv og aids, men i dag er der stadig ikke fundet en kur.", "annotations": [{"label": 2, "user": 1}], "meta": {}, "annotation_approver": null, "hash_id": -2151282562002932369, "scrape_date": ["2020-03-21 13:18:13"], "url": ["https://www.dr.dk/nyheder/kultur/historie/coronakrisen-er-allerede-historisk-4-andre-epidemier-der-har-aendret-danmark"], "section": "Historie", "author": "Karen Lerbech Pedersen", "date": ["2020-03-19 12:10"], "title": ["Coronakrisen er allerede historisk: 4 andre epidemier, der har \u00e6ndret Danmark"], "title_summary": ["Det er langt fra f\u00f8rste gang, at en epidemi har vendt op og ned p\u00e5 danskernes hverdag."], "image_caption": "(\u00a9\u00a0Scanpix) En teltlejr udenfor Vestvolden i K\u00f8benhavn. Her flytter man k\u00f8benhavnere fra s\u00e6rligt udsatte omr\u00e5der af byen ud for at undg\u00e5, at de skal blive ramt af kolera. (\u00a9\u00a0WikiMedia Commons) Hospitalerne blev hurtigt fyldt op under den spanske syge. (Foto:\u00a0HOLGER DAMGAARD \u00a9\u00a0Scanpix) En dansk l\u00e6ge kl\u00e6dt p\u00e5 til at behandle patienter med spansk syge. (\u00a9\u00a0Dansk Sygeplejehistorisk Museum) En poliopatient ligger indlagt p\u00e5 Blegdamshospitalet og f\u00e5r hj\u00e6lp med vejrtr\u00e6kningen. Mange poliopatienter blev ramt af lammelser i lungerne, hvilket var livstruende, fordi lungerne ikke kunne tr\u00e6kke sig sammen i vejrtr\u00e6kninger. En dansk l\u00e6ge opfandt en manuel form for respirator, hvor man med h\u00e5ndkraft pumpede luft ind i lungerne gennem en \u00e5bning i halsen. Den opfindelse bet\u00f8d, at 80 procent af de b\u00f8rn, der blev ramt af lammelser i \u00e5ndedr\u00e6ttet, nu overlevede. F\u00f8r den manuelle respirator kom i brug, var det kun omkring 10 procent af b\u00f8rnene med lungelammelse, der overlevede. (Foto:\u00a0Johnny Bonne \u00a9\u00a0Scanpix) For\u00e6ldre kigger ind til deres b\u00f8rn, der ligger i isolation p\u00e5 Blegdamshospitalet. (Foto:\u00a0Busser \u00a9\u00a0Scanpix) (Foto:\u00a0Michael Lange \u00a9\u00a0Scanpix) En bus med reklame, som skal f\u00e5 folk til at bruge kondom. (Foto:\u00a0Kim Agersten \u00a9\u00a0Scanpix)"}
{"id": 176, "text": "Mandag morgen stemte danske familier i hjemme i stuerne, da DR Pigekorets Phillip Faber ved klaveret slog tonerne an til 'I \u00d8sten Stiger Solen Op'. Den klassiske sang var if\u00f8lge chefdirigenten den perfekte start p\u00e5 de n\u00e6ste to ugers faste indslag p\u00e5 , som sender live hver morgen klokken ni. - Hvis man skal begynde et sted, s\u00e5 er det med den sang. Det er morgensangens ikon, der i vores barndom har l\u00e6rt os alle sammen, hvilket verdenshj\u00f8rne Solen st\u00e5r op i. - Og s\u00e5 er det bare rart at glemme katastrofetankerne i ti minutter og t\u00e6nke p\u00e5 noget andet, siger Phillip Faber med henvisning til situationen omkring coronavirus. Succesen med morgensangen har v\u00e6ret s\u00e5 overv\u00e6ldende, at man allerede fra i dag, tirsdag, ogs\u00e5 kan v\u00e6re med til f\u00e6lles morgensang p\u00e5 DR1 og P2. Mens de velkendte dur-toner har spredt gl\u00e6de foran computersk\u00e6rme, tablets og mobiltelefoner, s\u00e5 er baggrunden for initiativet naturligvis pr\u00e6get af mere dystre moltoner. En stor del af den danske befolkning er sendt hjem fra arbejde, uddannelse, skoler og daginstitutioner for at beskytte is\u00e6r \u00e6ldre og svage borgere mod smitte. Det g\u00e6lder ogs\u00e5 Phillip Faber og DR Pigekoret, der har aflyst de pr\u00f8ver, der normalt foreg\u00e5r i DR Byen. - Det er jeg \u00e6rgerlig over. Men s\u00e5 kan vi jo pr\u00f8ve at drage fordel af, at danskerne elsker at synge sammen og har et k\u00e6mpe katalog af sange, vi allesammen kender. F\u00e6llessangen er ogs\u00e5 noget, der begejstrer i Italien, som er det land udenfor Kina, der h\u00e5rdest ramt af coronapandemien. Mens sygehusene k\u00e6mper for at hj\u00e6lpe de behandlingskr\u00e6vende smitteramte, har mange italienere delt videoer p\u00e5 sociale medier, hvor sangen lyder fra \u00e5bne vinduer og altaner. Se for eksempel tweetet herunder. F\u00e6nomenet har nu bredt sig til Danmark, hvor hjemsendte borgere i de seneste dage har sunget sammen - hver for sig. - Initiativet til en daglig morgensang er udsprunget af, at der ogs\u00e5 er en folkebev\u00e6gelse i Danmark. Og vi har en dr\u00f8m og formodning om, at det kommer til at vokse ret kraftigt, siger Phillip Faber. Efter premieren p\u00e5 DR Pigekorets Facebook-side her til morgen er det v\u00e6ltet ind med sangforslag - og flere efterlyser mere end en sang at starte dagen p\u00e5. - Nu ser vi, hvad folk siger, og s\u00e5 vi l\u00e6gger en god plan for i morgen, siger Phillip Faber.", "annotations": [{"label": 2, "user": 1}], "meta": {}, "annotation_approver": null, "hash_id": 3369080855798658812, "scrape_date": ["2020-03-21 13:18:13"], "url": ["https://www.dr.dk/nyheder/kultur/vaelter-ind-med-sangforslag-pigekorets-dirigent-hitter-paa-facebook-under"], "section": "Kultur", "author": "Oliver Batchelor", "date": ["2020-03-16 10:32", "2020-03-17 06:56"], "title": ["V\u00e6lter ind med sangforslag: Pigekorets dirigent hitter p\u00e5 Facebook under coronakrisen"], "title_summary": ["Interessen er massiv, n\u00e5r Phillip Faber synger dagen i gang live p\u00e5 Facebook. Nu bliver det ogs\u00e5 sendt p\u00e5 DR1 og P2."], "image_caption": "Phillip Faber er normalt at finde i DR Byen, men som mange andre danskere arbejder han i disse dage hjemmefra. (\u00a9\u00a0(c) DR) Phillip Faber kendes ogs\u00e5 fra musikprogrammerne \"Vidunderb\u00f8rn\" og \"Den klassiske Musikquiz\" (Foto:\u00a0Dr) Beboere p\u00e5 N\u00f8rrebro i K\u00f8benhavn sang i g\u00e5r \"Det er i dag et vejr\" fra altaner og vinduer. (Foto:\u00a0Olafur Steinar Gestsson \u00a9\u00a0Scanpix)"}
{"id": 177, "text": "Eksperterne siger det. Regeringen siger det. Og dronningen siger det. Du skal blive hjemme. S\u00e5 hvordan skal du s\u00e5 f\u00e5 tiden til at g\u00e5, n\u00e5r skoler, sportsaktiviteter og samtlige kulturinstitutioner er lukket ned og erstattet med endel\u00f8se timer derhjemme? Der er ikke andet for end at hoppe under dynen og se en god film, fort\u00e6ller filmklipper og skribent p\u00e5 filmsitet Moovy.dk Johan Albrechtsen. - Film kan ikke blot tilbyde en flugtvej fra hverdagen, de kan ogs\u00e5 v\u00e6re terapeutiske. N\u00e5r vi har sv\u00e6rt ved at finde hoved og hale i frygten for coronavirus lige nu, s\u00e5 kan en film f\u00e5 os til at slappe af og t\u00e6nke p\u00e5 noget andet. Og netop derfor har vi med hj\u00e6lp fra Johan Albrechtsen og andre filmeksperter sammensat en guide af 12 gode film, du kan streame lige nu. - Vores dronning var enormt klar i m\u00e6let forleden, da hun holdt sin historiske tale, og derfor skal 'The King's Speech' naturligvis med p\u00e5 listen. Filmen handler om en anden regent, nemlig Kong George VI, der lige op til Anden Verdenskrig bliver tvunget til at overtage kongekronen. Men Kong George VI har stammet voldsomt gennem hele sit liv og skal nu bruge sin stemme til at mane befolkningen til ro. Hans taleterapeut hj\u00e6lper ham med at genvinde b\u00e5de m\u00e6let og selvtilliden. - Filmen skal ses, fordi det er en fandens dejlig -film, og s\u00e5 understreger den fornemt, hvilket pres der hviler p\u00e5 dem, der skal udtale sig og agere i krisestunder. Store klapsalver til vores politikere, vores dronning og selvf\u00f8lgelig ogs\u00e5 til Kong George VI! - Hvis du ikke allerede har set 'Gr\u00e6nse', s\u00e5 se at f\u00e5 det gjort i en ruf. Jeg lover dig; du har aldrig set noget lignende. Det er en vanvittig perlek\u00e6de af \u00f8jeblikke. Og selvom hovedpersonen Tina m\u00e5ske ser lidt grov ud, s\u00e5 er hun det fineste v\u00e6sen - og dygtig til sit job hos gr\u00e6nsetolden. Hun kan nemlig lugte, n\u00e5r mennesker lyver. Det troede hun i hvert fald, lige indtil hun m\u00f8der en mystisk fremmed. - Er det en romantisk komedie med gyserelementer eller en slags gyser sm\u00e6kfuld af romantisk fantasy? Jeg ved det ikke, og det er ogs\u00e5 lige meget. Bare se den. - Animationsfilm bliver stadig ofte opfattet som et rent b\u00f8rneanliggende, men den franske 'I Lost My Body' er et menneskeligt drama for voksne, som p\u00e5 \u00e9n gang er r\u00f8rende, overraskende, originalt og poetisk. - At kalde det en sk\u00e6bnehistorie om en mand og hans h\u00e5nd lyder umiddelbart p\u00e6nt m\u00e6rkeligt, men det er p\u00e5 \u00e9n gang det, den er. Men alligevel ogs\u00e5 s\u00e5 meget mere. Fantastiske animationer og et smukt soundtrack. - 'Superbad' handler om tre kiksede n\u00f8rder, der snart er f\u00e6rdige i high school og skal til den allersidste, store fest f\u00f8r college. - I mine \u00f8jne er det \u00e5rtusindets bedste ungdomskomedie - s\u00e6rligt dialogen og de sk\u00e6ppesk\u00f8nne karakterer er herlige, og s\u00e5 er filmen og de unge karakterer ogs\u00e5 totalt trov\u00e6rdige og ikke bare gakkede stereotyper. Man falder for dem. - 'Superbad' skal ses, fordi vi netop nu ikke m\u00e5 begive os ud og feste. Men det er faktisk okay, for n\u00e5r man ser filmen, s\u00e5 f\u00f8ler man vitterligt, at man er en del af filmens fest, og man er helt beruset af gl\u00e6de bagefter. Og s\u00e5 er det uden at have t\u00f8mmerm\u00e6nd efter. S\u00e5 hey\u2026 Den er faktisk bedre end den \u00e6gte vare. - S\u00e6t dig til rette med denne politiske komedie, hvor statsoverhoveder fors\u00f8ger at holde sammen p\u00e5 Rusland efter Stalins d\u00f8d. Der er masser af sort humor og dygtige engelske og amerikanske skuespillere, der (heldigvis) ikke fors\u00f8ger at efterligne en russisk accent. ' - Jeg er en sucker for rumfilm. Jeg skal se dem, b\u00e5de film og serier, n\u00e6rmest uanset kvaliteten. De rigtige gode af dem kan jeg t\u00e6nke p\u00e5 og tale om i \u00e5revis efter. Og s\u00e5dan \u00e9n er 'Interstellar'. - Menneskeheden er i knibe. Majs er den eneste madvare, der kan gro. Der er brug for en ny planet. En ny start, enten for os alle eller for de heldige. Cooper er pensioneret Nasa-pilot, og da hans datter Murphy finder nogle mystiske tegn i st\u00f8vet p\u00e5 sit v\u00e6relse, der viser sig at v\u00e6re koordinater, kastes han ud p\u00e5 et rumeventyr med hele menneskehedens overlevelse som indsats. Er du til tidsrejser og planetudforskning krydret med lidt god gammeldaws melodrama, er den her film perfekt. - Danske film er ikke l\u00e6ngere bare samtaler hen over k\u00f8kkenvasken, og det er 'Underverden' et bevis p\u00e5. Den river k\u00f8kkenvasken midt over og kaster den ud ad vinduet fra 10. sal. - Dar Salim spiller en p\u00e6n og poleret l\u00e6ge, der hives ned i K\u00f8benhavns kriminelle snask for at redde sin forsumpede bror. Undervejs kn\u00e6kker han b\u00e5de arme, ben og social arv. - Nogle gange sker det, at stjerner, sol og m\u00e5ne st\u00e5r p\u00e5 en m\u00e5de, s\u00e5 alt bare klapper. S\u00e5dan er det med Drive. Nicolas Winding Refns hang til neon, vold og f\u00e5m\u00e6lte m\u00e6nd, Cliff Martinez' dr\u00f8mmende synth-pop, der b\u00e5de er let som en fjer og tungt i r\u00f8ven, og Carey Mulligan som den desperate mor. Og sidst, men selvsagt ikke mindst, s\u00e5 er Ryan Gosling if\u00f8rt hvid bomberjakke og k\u00f8rehandsker. Lad os bare sige, at der er lidt til alle i den film. - F\u00f8ler du dig lidt indeklemt her i din selvvalgte isolation? S\u00e5 er det altid godt at spejle sig i nogle, der har det langt, langt v\u00e6rre, s\u00e5som en pige fanget i en br\u00e6ndende metrotunnel 30 meter under K\u00f8benhavn. - 'Cutterhead' er en rejse ned i klaustrofobien med fremragende skuespilspr\u00e6stationer, og filmen fortjener langt mere opm\u00e6rksomhed, end den fik i biografen. - Og apropos isolation\u2026 '127 Hours' fort\u00e6ller den sande historie om vovehalsen Aaron Ralston, der en for\u00e5rsdag i 2003 faldt ned i en slugt og - som titlen antyder - tilbragte 127 timer i streg dernede med sin arm i klemme. - Den skal ses, for det er en enormt bev\u00e6gende, inspirerende og relevant film om en mand, der tvinges i isolation, men som bruger enerummet og tiden til at se tilbage p\u00e5 fortiden og genvinde troen p\u00e5 fremtiden. - Jeg havde \u00e6ren af at interviewe Ralston for nogle \u00e5r siden, og han var allerhelvedes morsom og livsglad. Hvis man kan gennemleve s\u00e5dan en oplevelse og stadig smile p\u00e5 den anden side, s\u00e5 kan vi fandme ogs\u00e5 godt klare os igennem nogle ugers isolation i vores varme stuer. - Yup. 'Independence Day'. Den grandiose og ofte fjollede -film fra 1996, som s\u00e5 mange af os er vokset op med. K\u00e6mpe ufo'er invaderer jorden og smadrer storbyerne. - I har sikkert ikke set den l\u00e6nge og hey\u2026 Det er den helt perfekte film til marts 2020, fordi den viser os, hvad vi kan opn\u00e5 som planet, n\u00e5r alle nationer i f\u00e6llesskab st\u00e5r overfor en kamp mod en grum fjende udefra. Og enhver film med Will Smith i hopla kan genses n\u00e5r som helst, naturligvis. B\u00e5de Smiths og filmens g\u00e5r rent ind. - Selvf\u00f8lgelig skal man helst se alle film i biografen. Det sagde min s\u00f8de mentor, salig Ole 'Bogart' Michelsen altid. Men nu er situationen jo, som den er. Og der er alts\u00e5 visse film, som ogs\u00e5 egner sig til sofaen, hvor man ikke har nysgerrige \u00f8jne i nakken. En s\u00e5dan film er Steve McQueens 'Shame'. - Filmen er p\u00e5 \u00e9n gang iskold og drivende sensuel. Michael Fassbender er i sit livs rolle, hvis du sp\u00f8rger mig, og han spiller den sexafh\u00e6ngige Brandon, der driver rundt i New Yorks gader, altid p\u00e5 jagt efter det n\u00e6ste fix. Men da hans flyvske s\u00f8ster pludselig dukker op, bliver alle Brandons tilb\u00f8jeligheder og begges utilstr\u00e6kkelighed udstillet.", "annotations": [{"label": 1, "user": 1}], "meta": {}, "annotation_approver": null, "hash_id": 8954762872687678518, "scrape_date": ["2020-03-21 13:18:13"], "url": ["https://www.dr.dk/nyheder/kultur/film/frygt-ej-hjemmekarantaene-her-er-12-film-du-kan-faa-tiden-til-gaa-med"], "section": "Film og serier", "author": "Jakob Friis Thor\u00f8 Lund", "date": ["2020-03-19 14:04"], "title": ["Frygt ej for hjemmekarant\u00e6ne! Her er 12 film, du kan f\u00e5 tiden til at g\u00e5 med"], "title_summary": ["Filmeksperter anbefaler 12 film, der kan hj\u00e6lpe dig gennem timerne hjemme p\u00e5 sofaen."], "image_caption": "Dar Salim spiller hovedrollen ' Underverden', som er en af de film, du kan kaste dig over, n\u00e5r du mangler underholdning. 'The Kings' Speech' ryddede bordet ved Oscar-uddelingen i 2010, hvor den vandt 'Bedste film', 'Bedste instrukt\u00f8r', 'Bedste mandlige hovedrolle' og 'Bedste originale manuskript'. (\u00a9\u00a0The Weinstein Company / HO/ Ritzau Scanpix) 'Gr\u00e6nse' bygger p\u00e5 en novelle af John Ajvide Lindqvist, der ogs\u00e5 skrev bogen bag vampyrfilmen 'Lad den rette komme ind'. (Foto:\u00a0Christian Geisn\u00e6s \u00a9\u00a0Meta Spark / K\u00e4rnfilm) I den franske animationsfilm 'I Lost My Body' f\u00f8lger man en parteret h\u00e5nd, der flygter fra k\u00f8leskabet i et laboratorium for at blive genforenet med sin ejermand; en ung mand ved navn Naoufel. (\u00a9\u00a0Xilam (producer)/Rezo Films (distribut\u00f8r)/Netflix) Det f\u00f8rste spadestik til 'Superbad' blev eftersigende allerede taget, da manuskriptforfatterne Seth Rogen og Evan Goldberg var 13 \u00e5r gamle. (\u00a9\u00a0Mary Evans Picture Library/scanpix) 'The Death of Stalin' blev forbudt i Rusland, Kasakhstan og Kirgisistan p\u00e5 grund af sine anti-sovjetiske temaer. (Foto:\u00a0Nicola Dove \u00a9\u00a0Camera Film) 'Interstellar' er skrevet og instrueret af den anerkendte filminstrukt\u00f8r Christopher Nolan, der blandt andet st\u00e5r bag gigantfilm som 'The Dark Knight' og 'Inception'. (\u00a9\u00a0Warner Bros/Ritzau Scanpix) 'Underverden' blev en stor succes herhjemme og blev set af over 180.000 i biografen. Den vandt prisen for 'Bedste manuskript' og '\u00c5rets publikumspris' ved Bodilprisen 2018. (\u00a9\u00a0Scanbox) Det var Ryan Gosling selv, der valgte, at 'Drive' skulle instrueres af danske Nicolas Winding Refn, som han altid har beundret. (\u00a9\u00a0Ritzau Scanpix) 'Cutterhead' var den danske instrukt\u00f8r Rasmus Kloster Bros spillefilmsdebut og tager dig med ned i dybet af det danske metrobyggeri. (\u00a9\u00a0Reel Pictures) '127 Hours' er baseret p\u00e5 virkelige h\u00e6ndelser, og filmen endte med at blive nomineret til seks Oscars, blandt andet 'Bedste film' og 'Bedste skuespiller'. (Foto:\u00a0Mary Evans Picture \u00a9\u00a0Ritzau Scanpix) 'Independence Day' var Will Smiths f\u00f8rste store Hollywood-film, og filmen endte med at blive den mest indtjenende film i 1996, hvor den indkasserede langt over fem milliarder kroner. (Foto:\u00a020th Century Fox \u00a9\u00a0Ritzau Scanpix) 'Shame' er instrueret af britiske Steve McQueen og har Michael Fassbender i hovedrollen som den sexafh\u00e6ngige Brandon Sullivan. (\u00a9\u00a0See Saw Films / Ritzau Scanpix)"}
{"id": 178, "text": "- Fra i morgen klokken 10 vil det ikke l\u00e6ngere v\u00e6re tilladt at samles mere end ti personer. S\u00e5dan l\u00f8d budskabet fra Danmarks statsminister Mette Frederiksen i tirsdags. Det var en h\u00e5rd melding for landets biografer, der i forvejen havde d\u00f8jet med et svigtende billetsalg, siden coronakrisen begyndte. Men nu tager filmdistribut\u00f8rerne alternative midler i brug for at f\u00e5 deres film ud til de brede masser. S\u00e5ledes udkommer flere nye biograffilm p\u00e5 streaming for at indhente noget af den tabte oms\u00e6tning. Elisabeth Moss-gyseren 'The Invisible Man' og Jane Austen-dramet 'Emma' var netop kommet i biograferne, da coronakrisen begyndte. De er fra i dag, sammen med 'Doolitle' fra januar, blevet gjort tilg\u00e6ngelige p\u00e5 Viaplay, hvor de koster 189 kroner at leje. Snart kommer ogs\u00e5 'Sonic the Hedgehog', der havde premiere i februar, og thrilleren 'The Hunt', der skulle have haft premiere 8. april, p\u00e5 streaming i stedet. Et hidtil uset tr\u00e6k, hvis man sp\u00f8rger filmekspert Maria M\u00e5nson. - Det er us\u00e6dvanligt for de store filmproduktionsselskaber. Biografernes liv afh\u00e6nger af, at folk k\u00f8ber billetter. Derfor er de ret stramme med at give k\u00f8b p\u00e5 det vindue, der normalt er mellem en biografpremiere og frigivelsen til streaming, siger hun og forts\u00e6tter: - Den givne situation \u00e6ndrer imidlertid p\u00e5 hele den her struktur. F\u00f8dek\u00e6den er brudt, og nu k\u00e6mper alle parter hver is\u00e6r for overlevelse. Men selvom det kan v\u00e6re en god id\u00e9 for filmselskaberne at hente noget af den tabte fortjeneste ind gennem udgivelserne p\u00e5 streamingplatforme, mener Maria M\u00e5nson, at 189 kroner for en lejefilm er en smule pebret. - Jeg synes, man hellere skulle have satset p\u00e5 noget a la en biografbillet - det vil sige omtrent 100 kroner. Men det er ogs\u00e5 klart, at der er en masse faktorer p\u00e5 spil, som kan fordyre billetprisen. Michael Berg er direkt\u00f8r i UIP (United International Pictures), der distribuerer og markedsf\u00f8rer film til biograferne for nogle af de store filmselskaber som Universal, Paramount og Sony. Han mener, at den nye, alternative forretningsstrategi kan tjene b\u00e5de publikum og filmselskaber. - Vi st\u00e5r i en ulykkelig situation, og vores prim\u00e6re kunder er jo biograferne. S\u00e5 n\u00e5r vi ikke kan vise filmene p\u00e5 grund af de alvorlige omst\u00e6ndigheder, er vores opgave at minimere tabet, siger han og forts\u00e6tter: - Publikum sidder jo derhjemme, og vi har en mulighed for at servicere dem gennem nogle andre tjenester. Og det g\u00f8r, at filmproducenterne kan tjene nogle af deres penge ind igen. Normalt skal der - if\u00f8lge reglerne - ellers g\u00e5 fire m\u00e5neder fra en film har haft premiere i biograferne, til den m\u00e5 udkomme p\u00e5 streamingtjenester som lejefilm. Og man skal da heller ikke gl\u00e6de sig for tidligt. Det er nemlig ikke alle film, der vil udkomme p\u00e5 streaming, nu hvor biograferne holder lukket. For eksempel er premieredatoen for animationsfilmen 'Trolls: World Tour' udskudt til 1. oktober, selvom den ellers skulle have haft premiere den 26. marts. Det sker, fordi der er nogle film, der er mere afh\u00e6ngige af at tjene penge end andre, forklarer Michael Berg. - Man laver et regnestykke over, hvor mange penge man vil tabe eller tjene. Og 'Trolls: World Tour' har kostet mange penge at lave i forhold til en film som for eksempel 'The Hunt'. - S\u00e5 i tilf\u00e6ldet 'Trolls' vil tabet v\u00e6re meget st\u00f8rre, hvis vi valgte at udgive den p\u00e5 streaming i stedet for at gemme den til en udgivelse i biograferne senere p\u00e5 \u00e5ret, siger Michael Berg, der ikke kan kommentere p\u00e5 den f\u00f8romtalte priss\u00e6tning p\u00e5 189 kroner. Han fort\u00e6ller, at det er Viaplay, der s\u00e6tter prisen. Viaplay har ikke \u00f8nsket at kommentere p\u00e5 prisen, men siger, at den er aftalt med produktionsselskabet NBCUniversal.", "annotations": [{"label": 1, "user": 1}], "meta": {}, "annotation_approver": null, "hash_id": -7293409075240167335, "scrape_date": ["2020-03-21 13:18:13"], "url": ["https://www.dr.dk/nyheder/kultur/film/helt-usaedvanligt-biograffilm-udkommer-direkte-paa-streaming-under-coronakrisen"], "section": "Film og serier", "author": "Christian Mejdahl", "date": ["2020-03-20 16:10"], "title": ["'Helt us\u00e6dvanligt': Biograffilm udkommer direkte p\u00e5 streaming under coronakrisen"], "title_summary": ["Fra i dag kan du se flere nye biograffilm p\u00e5 nettet, fordi landets biografer m\u00e5 holde lukket."], "image_caption": "'Emma', 'The Hunt' og 'Sonic the Hedgehog' vil blandt andre snart v\u00e6re mulige at streame hjemmefra, nu n\u00e5r biograferne er lukkede. (\u00a9\u00a0UIP) Gyseren med Elisabeth Moss i hovedrollen, 'The Invisible Man', kan streames fra i dag. (\u00a9\u00a0UIP) Jane Austen-filmen 'Emma' n\u00e5ede kun en enkelt uge i de danske biografer, f\u00f8r Danmark lukkede ned p\u00e5 grund af coronaforanstaltninger. Men nu kan skuffede biografg\u00e6ngere alts\u00e5 se filmen p\u00e5 Viaplay. (\u00a9\u00a0UIP) Det er ikke alle planlagte for\u00e5rsfilm, der udkommer p\u00e5 streaming. 'Trolls: World Tour' ville miste for mange penge, hvis den udkom p\u00e5 streaming nu. Derfor er dens premiere skubbet til 1. oktober. (\u00a9\u00a0UIP)"}
{"id": 179, "text": "Begge for\u00e6ldre arbejder hjemme og foretager konferencekald over Skype. Den yngste kv\u00e6rner Gurli Gris p\u00e5 iPad'en. Og husets teenager form\u00e5r p\u00e5 imponerende vis at klare engelsk grammatik, Fornite, Snapchat og TikTok simultant. S\u00e5dan ser hverdagen formentligt ud mange steder i disse dage, hvor mange danskere arbejder hjemme, og den slags t\u00e6rer det p\u00e5 b\u00e5ndbredden. Det fik tidligere p\u00e5 ugen EU-kommiss\u00e6r Thierry Breton til at bede streaminggiganter som YouTube og Netflix om at skrue ned for streamingkvaliteten - fra (U)HD til SD-kvalitet - for at undg\u00e5, at internettet kollapser for EU's cirka 450 mio. borgere. Og nu har Google, der st\u00e5r bag YouTube, og Netflix s\u00e5 lyttet. Begge streamingtjenester skruer nu ned for kvalititeten i forel\u00f8bigt 30 dage, skriver . - Vi har besluttet midlertidigt at skifte al trafikken i EU til standard opl\u00f8sning, skriver Google. Det er dog stadig muligt manuelt at skifte til en h\u00f8jere kvalitet, men som standard vil det v\u00e6re sl\u00e5et fra, understreger Google Danmark over for DR. Sagen er, at videostreaming st\u00e5r for en betragtelig del af al internettrafikken. En rapport fra det amerikanske teleudstyrsfirma Sandvine har estimeret, at 60 procent af amerikanernes dataforbrug kommer netop derfra, s\u00e5 man\u00f8vren fra Google og Netflix vil formentligt kunne m\u00e6rkes p\u00e5 dataforbruget. - Det belaster internetudbyderne n\u00e5r alle streamer, bruger videochat, spiller og i det hele taget socialiserer meget p\u00e5 nettet. Is\u00e6r videostreaming i HD og 4K kr\u00e6ver meget b\u00e5ndbredde, siger DR's tech-korrespondent, Henrik Moltke. Men sp\u00f8rgsm\u00e5let er, om der overhovedet et problem med internetkapaciteten i Danmark. B\u00f8r vi vise solidaritet og skrue ned for streamingen? Ikke umiddelbart, siger Jacob Willer, der er talsmand for teleindustrien: -Vi har en rigtig, solid digital infrastruktur. Teleselskaberne kan se, at den trafikbelastning, som man normaltvis har set i aftentimerne og peakhour, begynder at komme i l\u00f8bet af dagtimerne. Men man vurderer, at der er kapacitet nok til at h\u00e5ndtere de voksende trafikm\u00e6ngder, siger han. Han understreger, at teleselskaberne overv\u00e5ger trafikken og l\u00f8bende opgraderer telenettet. Formaningen fra EU-kommissionen er derfor rettet mod de EU-lande, der har en mindre udviklet infrastruktur end den danske: - Det er ikke relevant for os. Den digitale infrastuktur varierer meget udover Europa, og p\u00e5 den m\u00e5de kan jeg da godt forestille mig, at der er problemer nogle steder. Men vi har ingen grund til at tro, at kapaciteten p\u00e5 nettene er et problem, siger Jakob Willer. Hvis man skulle komme i den situation, at b\u00e5ndbredden blev presset for meget, er der mulighed for at prioritere nettet. Det sker faktisk allerede nu. - Allerede i dag prioriterer vi tale over data, s\u00e5 det sikres, at n\u00e5r du og jeg taler sammen, er det vigtigst. Og n\u00e5r folk ringer til 112, prioriterer man ogs\u00e5 det h\u00f8jest, siger Jakob Willer over en telefonforbindelse. Hvis belastningen p\u00e5 det danske internet skulle blive for h\u00f8j, vil man alts\u00e5 kunne prioritere yderligere, s\u00e5 for eksempel streaming f\u00e5r mindre plads. - Det er vigtigere, at EUs topledere og sm\u00e5 erhvervsdrivende kan holde videom\u00f8der, end at alle kan se Bojack Horseman eller Stranger things i HD. Vi er vant til, at der er ubegr\u00e6nset b\u00e5ndbredde, og det afpr\u00f8ves nu, siger Henrik Moltke. Det er dog absolut ikke n\u00f8dvendigt at prioritere, som presset p\u00e5 nettet ser ud nu, understreger Jakob Willer. Dermed er der alts\u00e5 ingen grund til at hamstre hverken nye routere, h\u00f8jhastighedsforbindelser eller netv\u00e6rkskabler. Der er internet nok til os alle.", "annotations": [{"label": 2, "user": 1}], "meta": {}, "annotation_approver": null, "hash_id": 3646159951868068890, "scrape_date": ["2020-03-21 13:18:13"], "url": ["https://www.dr.dk/nyheder/kultur/netflix-og-youtube-skruer-ned-er-der-internet-nok-til-os-alle"], "section": "Kultur", "author": "Marcel Mirzaei-Fard", "date": ["2020-03-20 16:33"], "title": ["Netflix og YouTube skruer ned: Er der internet nok til os alle?"], "title_summary": ["Streaminggiganterne skruer ned for at undg\u00e5 overbelastning i EU, mens folk arbejder hjemmefra."], "image_caption": "Videostreaming tegner sig for 60 procent af internetforbruget i USA."}
{"id": 180, "text": "Allerede inden sin udgivelse var det danske spil 'What the Golf' en . Da det s\u00e5 ramte diverse spilplatforme, var det til gigantiske roser fra internationale medier som , , og . Og nu n\u00e5r succesen nye h\u00f8jder for det danske spilfirma Triband. Deres spil har nemlig lige sl\u00e5et sv\u00e6rv\u00e6gteren 'Call of Duty: Mobile' og vundet prisen for 'Bedste mobilspil' ved den anerkendte prisuddeling Game Developers' Choice Awards. Rune Drewsen er medstifter af og marketingdirekt\u00f8r i Triband, og han er selvsagt en glad mand oven p\u00e5 prisuddelingen. - Jeg er ikke mindst stolt p\u00e5 vegne af hele holdet bag. Det er en vigtig pris for os, fordi det er en pris, der bliver delt ud af branchen. Alts\u00e5 alle de andre, der ogs\u00e5 laver spil. S\u00e5 vi f\u00f8ler, vi har lavet noget ekstra s\u00e6rligt, lyder det fra Rune Drewsen. Spillet bliver af Drewsen beskrevet som et golfspil \"til mennesker, der hader golf, lavet af mennesker, der ikke aner noget om golf\". Rune Drewsen tror, at 'What the Golf's succes kommer i k\u00f8lvandet p\u00e5 den nyt\u00e6nkende m\u00e5de, han og de andre i Triband har udviklet spillet. - Mobilmarkedet har i mange \u00e5r v\u00e6ret det samme. Det er de samme spil, der udkommer - lavet over den samme -model - hvor man m\u00e5ske spiller gratis i starten, men senere skal betale penge for at l\u00e5se op for forskellige ting i spillet, siger han og forts\u00e6tter: - Det giver vores spil en langemand til. Der er ingen ekstrak\u00f8b i spillet. Der et k\u00e6rlighedsbrev til andre computerspil. Lidt som en Pixar-film: Der er et b\u00f8rneniveau, hvor det bare er sjovt og intuitivt. Og s\u00e5 er der et voksenniveau, hvor der kommer et ekstra lag af dybde, hvis man fanger alle referencerne. Game Developers' Choice Awards blev p\u00e5 grund af den verdensomsp\u00e6ndende coronakrise aflyst som fysisk begivenhed og i stedet live streamet p\u00e5 nettet. Og det var m\u00e5ske ikke lige s\u00e5dan, Rune Drewsen og de andre hos Triband havde dr\u00f8mt om at blive h\u00e6dret af den samlede spilbranche. - Jeg havde aldrig forestillet mig at modtage en pris p\u00e5 den m\u00e5de. Jeg havde set for mig, at jeg skulle have p\u00e6nt t\u00f8j p\u00e5 og efterf\u00f8lgende g\u00e5 rundt blandt folk med en stor pris og til sidst glemme den p\u00e5 en snusket bar. - Det var meget uvirkeligt. Jeg sad derhjemme klokken tre om natten og havde jo lyst til at r\u00e5be og skrige, men resten af huset l\u00e5 og sov. S\u00e5 vi m\u00e5tte fejre det med lidt bobler til morgenmaden. Men 'What the Golf' var ikke det eneste danske spil, der tog priser hjem. Independent Game Festival Awards retter sig mod de mere indie-pr\u00e6gede spil og blev streamet p\u00e5 samme tid som Game Developers' Choice Awards. Og her var der flere danske nomineringer. Adventure- og haveplantespillet 'Mutazione' fra Die Gute Fabrik havde hele fire nomineringer, og snuppede da ogs\u00e5 prisen for 'Bedste lyd'. Derudover var b\u00e5de spillene 'Forgotten' og 'Bore Dome' nominerede i kategorien for 'Bedste spil lavet af studerende', hvor 'Bore Dome' l\u00f8b med prisen. - Det er ligesom at spille \u00e9n lang interaktiv musikvideo \u2013 og lyden er utrolig god. Man er n\u00f8dt til at pr\u00f8ve det for at forst\u00e5 det. Det f\u00f8les meget tilfredsstillende, og man kommer helt i harmoni, n\u00e5r man spiller det. - Det hele foreg\u00e5r p\u00e5 motorcykler og i luften og meget \u00e6stetisk l\u00e6kkert. Og samtidig et det stilm\u00e6ssigt et helt unikt actionspil. - Hvis man synes, man har spillet tilpas meget 'CandyCrush', s\u00e5 er 'Grindstone' et godt tre-p\u00e5-stribe-alternativ. Det er utroligt godt lavet. - Til forskel fra 'CandyCrush', er man i 'Grindstone' en kriger i en , hvor man skal sl\u00e5 monstre i hjel. - 'CandyCrush' er kvalmende efter noget tid med den \u00e5ndssvage musik, og man kan godt f\u00f8le sig lidt holdt i h\u00e5nden. 'Grindstone' her er mere og r\u00e5t - men samtidig i et tegneserie-agtigt univers. - Hvad ville der ske, hvis man kodede en kunstig intelligens til at lave et spil? - Det f\u00e5r man svaret p\u00e5 i 'AI Dungeon', som er et tekst-spil, hvor man indtaster nogle oplysninger, og s\u00e5 laver AI'en (den kunstige intelligens) et interaktivt eventyr ud af det, som du har indtastet. Er du mere til regul\u00e6re computerspil, giver Rune Drewsen ogs\u00e5 sit bud p\u00e5 to titler, du b\u00f8r kigge n\u00e6rmere efter. - 'Papers Please' er en klassiker. Man sidder og passer en gr\u00e6nsepost og skal tage stilling til, om folk m\u00e5 komme ind eller ej. - Det lyder m\u00e5ske kedeligt, men det er faktisk ret interessant. Det har vakt mange f\u00f8lelser i mig, og hver dag bliver indrejsereglerne \u00e6ndret, og man skal kigge efter folks stempler. - Man kan godt lukke folk ind, uanset om de har de rigtige stempler, men man skal passe p\u00e5, for ens job er p\u00e5 spil, og man risikerer at blive fyret med den konsekvens, at ens familie d\u00f8r af sult. - 'Slay the Spire' er et computerspil, som n\u00e6sten f\u00f8les som et kortspil. Missionen er, at man kommer ned i en for at k\u00e6mpe mod monstre. Og efter hver kamp f\u00e5r man et nyt kort til sit - Det er for folk, der er fans af 'Magic Cards' og 'Dungeons & Dragons'. Man f\u00f8ler, man bliver klogere og bedre for hver gang, for spillet er brutalt. N\u00e5r man d\u00f8r, starter man nemlig helt forfra.", "annotations": [{"label": 2, "user": 1}], "meta": {}, "annotation_approver": null, "hash_id": -1757544978743352722, "scrape_date": ["2020-03-21 13:18:13"], "url": ["https://www.dr.dk/nyheder/kultur/gaming/dansk-spil-har-kaempe-succes-vinder-vigtig-pris-foran-call-duty"], "section": "Gaming", "author": "Christian Mejdahl", "date": ["2020-03-20 05:30"], "title": ["Dansk spil har k\u00e6mpe succes: Vinder vigtig pris foran 'Call of Duty'"], "title_summary": ["- Vi har lavet noget ekstra s\u00e6rligt, mener folkene bag den danske spilsucces."], "image_caption": "Det er de danske spiludviklere i Triband, der st\u00e5r bag 'What the Golf', der udkom for et halvt \u00e5r siden. (\u00a9\u00a0Triband) Golf handler om at komme fra A til B. Det samme g\u00f8r det at k\u00f8re bil. S\u00e5 d\u00e9t er ogs\u00e5 en af udfordringerne i 'What the Golf?' (\u00a9\u00a0Triband) 'Sayonara Wild Hearts' kan spilles p\u00e5 iPhone, Mac, PC, Nintendo Switch, PlayStation 4 og Xbox One. (\u00a9\u00a0Simogo) Grindstone kan spilles p\u00e5 iPhone. (\u00a9\u00a0Capybara Games) 'AI Dungeon' kan spilles p\u00e5 iPhone og Android-telefoner. (\u00a9\u00a0Nicholas Walton) 'Papers, Please' kan spilles p\u00e5 PC, Mac og iPhone. (\u00a9\u00a0Lucas Pope) 'Slay the Spire' kan spilles p\u00e5 PC, Mac, Nintendo Switch, PlayStation 4, Xbox One, iPhone og Android-telefoner. (\u00a9\u00a0Mega Crit Games)"}
{"id": 181, "text": "- Der var et par, der gik forbi, og nogen hilste gennem vinduet. Men ellers kan jeg ikke se folk. Men jeg ved, at folk synger rundt omkring! S\u00e5dan fort\u00e6ller Line Hassall Thomsen, efter hun fredag morgen klokken 9.05 stod p\u00e5 sin altan og sammen med sin ti-\u00e5rige s\u00f8n Viktor sang ud i den aarhusianske morgen. Helt alene var Line og Viktor dog ikke. Sangene blev nemlig samtidig spillet i programmet 'Morgensang med Phillip Faber' p\u00e5 radiokanalen P2 og p\u00e5 DR1, hvor den daglige morgensang de seneste dage har samlet langt over 100.000 danskere til sang p\u00e5 slaget 9.05. Fredag var programmet udvidet fra to til fire sange p\u00e5 grund af projektet 'Danmark synger'. For bare en uge siden eksisterede det projekt ikke. Men efter at Danmark lukkede ned sidste uge p\u00e5 grund af coronakrisen, fik udviklingschef Heidi Kudahl fra Sangens Hus det op at st\u00e5 p\u00e5 f\u00e5 dage. P\u00e5 ingen tid skaffede hun opbakning fra 38 danske organisationer: Fra spejderne, h\u00f8jskolerne og Lungeforeningen til DR og Det Kongelige Teater: - Jeg skrev en ganske kort mail til nogle af dem, jeg kender godt i forvejen. Det var l\u00f8rdag morgen, og s\u00e5 var jeg ude i haven for at rive blade sammen. S\u00e5 sagde det bare: \"ding-ding-ding\" i min lomme med folk, der svarede tilbage, fort\u00e6ller Heidi Kudahl. Hun arbejder til daglig med alle former for sang - og er derfor heller ikke i tvivl om, hvor vigtigt f\u00e6llessang kan v\u00e6re i den sv\u00e6re tid. - Vi tr\u00e6nger alle sammen til et virtuelt gruppekram lige nu, siger hun. Herunder kan du se eller gense de fire sange fra fredagens morgensang med Phillip Faber, der til daglig er chefdirigent for DR PigeKoret. Du skal ikke v\u00e6re bange for at \u00e5bne n\u00e6bbet og synge med \u2013 det er der mindst 100.000 danskere, der allerede har gjort. Sangen er en dansk nyklassiker, der blev skrevet i 1997 til indvielsen af Storeb\u00e6ltsbroen. Da broen blev \u00e5bnet \u00e5ret efter, sang Povl Dissing stroferne om \"Et land med sol, et land med dis, med kyst af sten og sand\" og om \"De slanke, lyse broer\", der binder landet sammen. - I virkeligheden handler den jo ikke s\u00e5 meget om en bro, som den handler om, at vi skal bygge bro mellem hinanden. Og det g\u00f8r man ogs\u00e5 gennem sang. Det l\u00e6rte jeg selv, da jeg gik p\u00e5 h\u00f8jskole. S\u00e5dan siger den tidligere h\u00f8jskoleelev Flora Juul J\u00f8rgensen, der fredag morgen motiverede sangen i en kort video, inden der blev sunget i 'Morgensang med Philip Faber'. Hvis du har v\u00e6ret p\u00e5 efterskole eller h\u00f8jskole, kender du m\u00e5ske sangen fra H\u00f8jskolesangbogen, hvor den st\u00e5r som nummer 206. Teksten er skrevet af Jens Sejer Andersen, der if\u00f8lge kalder den for en omvendt jantelov: \"Du skal ikke tro, at du kan slippe for at v\u00e6re noget\". Det genkender Niels Frederik Lindstr\u00f8m Schaldemose, der motiverede sangen i radio- og tv-udsendelsen. - Vi s\u00e6tter spor i forhold til, hvor vi er, og vi pr\u00e6ger hinanden. For eksempel p\u00e5 et efterskole\u00e5r, der pr\u00e6ger vi hinanden p\u00e5 en god m\u00e5de, vi kan tage med videre, siger Niels Frederik Lindstr\u00f8m Schaldemose, der selv g\u00e5r p\u00e5 efterskole i Ollerup. Nanna L\u00fcders skrev og indspillede 'Buster' som titelsang til , der ogs\u00e5 blev til en biograffilm. Men sangen om den uheldige helt fra H\u00e5bets All\u00e9 i Br\u00f8nsh\u00f8j har med tiden f\u00e5et sit helt eget liv. Og den g\u00e5r ogs\u00e5 rent ind hos b\u00f8rn i dag - i hvert fald havde 3. klasseseleven Victoria Alexandra Rygh Jessen ikke sv\u00e6rt ved at motivere sangen: - Jeg synes, 'Buster' er en rigtig god sang, fordi han kan trylle - og han hj\u00e6lper andre. Tekstforfatteren Harald Bergsted fvar medlem af det danske nazistparti og faldt i un\u00e5de efter Anden Verdenskrig. Men alligevel bliver 'Jeg ved en l\u00e6rkerede' ved med at v\u00e6re en sang, rigtig mange danskere kan synge udenad. Melodien er simpel og smuk - og teksten fort\u00e6ller om et barndomsland, hvor hemmeligheder holdes t\u00e6t og uskylden holdes ude. Eller som Nina fra b\u00f8rnehaven Sangglad siger det i sin motivation p\u00e5 tv og radio: - Den handler om en pige, der finder en l\u00e6rkerede. Hun gider ikke at fort\u00e6lle det til nogen, fordi nogen vil skyde den. Og s\u00e5 vil de sige det, og s\u00e5 vil r\u00e6ven h\u00f8re det og spise dem!", "annotations": [{"label": 2, "user": 1}], "meta": {}, "annotation_approver": null, "hash_id": -5570941119013865715, "scrape_date": ["2020-03-21 13:18:13"], "url": ["https://www.dr.dk/musik/100000-danskere-i-faellessang-vi-traenger-alle-sammen-til-et-virtuelt-gruppekram"], "section": "Musik", "author": "Frederik Bjerre Andersen", "date": ["2020-03-20 18:02"], "title": ["100.000 danskere i f\u00e6llessang: 'Vi tr\u00e6nger alle sammen til et virtuelt gruppekram'"], "title_summary": ["Fredag morgen deltog mange tusinde danskere i en stor f\u00e6llessang hjemme i stuerne. Se h\u00f8jdepunkterne her."], "image_caption": "DR PigeKorets chefdirigent, Phillip Faber, synger for tiden morgensang sammen med tusindvis af danskere, hver morgen. Fredag var der hele fire sange p\u00e5 programmet i samarbejde med initiativet 'Danmark synger'. DR PigeKorets chefdirigent, Phillip Faber, synger for tiden morgensang sammen med tusindvis af danskere, hver morgen. Fredag var der hele fire sange p\u00e5 programmet i samarbejde med initiativet 'Danmark synger'."}
{"id": 182, "text": "Tiderne kalder p\u00e5 indend\u00f8rsaktiviteter, og hvad er mere passende end at dykke ned i alle de fantastiske serier, der bare ligger og venter p\u00e5 streamingtjenesterne? Bevares, man beh\u00f8ver ikke at sumpe helt ned i sofaen hver aften, og det er vigtigt at holde sig fysisk aktiv, men t\u00e6nk engang, hvor heldige vi er at leve i en tid, hvor alverdens film og serier blot er \u00e9t tryk p\u00e5 fjernbetjeningen v\u00e6k. Selv bliver jeg bombarderet p\u00e5 de sociale medier af folk, der desperate leder efter et overblik, der kan hj\u00e6lpe dem med at finde ud af, hvad de skal se i disse karant\u00e6netider. For selvom streamingtjenester som Netflix og HBO er t\u00e6t p\u00e5 bundl\u00f8se, kan f\u00f8lelsen af at have set det hele eller ikke at kunne skelne skidt fra kanel ofte v\u00e6re til stede. Derfor kommer her en streaming-guide til fem af de mest interessante, spritnye og aldeles forskellige serieoplevelser, du med fordel kan kaste dig over det n\u00e6ste stykke tid. Alex Garland, manden bag denne fascinerende thriller-serier, er langsomt ved at blive en af vor tids vigtigste stemmer inden for science fiction. Og det p\u00e5 trods af at han startede karrieren som succesfuld forfatter med bogen 'The Beach', der toppede hitlister verden over i slutningen af 1990\u2019erne. Efterf\u00f8lgende skrev han nogle af Danny Boyles bedre film, '28 Days Later' og 'Sunshine', for selv at springe ud som filminstrukt\u00f8r med filmene 'Ex Machina' og 'Annihilation' \u2013 som bare ses, hvis man er science fiction-n\u00f8rd. Det er et vanvittigt imponerende CV, som den kun 49-\u00e5rige Alex Garland p\u00e5 kort tid har banket op, s\u00e5 jeg har h\u00f8je forventninger, n\u00e5r tidens sci-fi-konge beslutter sig for at skrive og instruere en otte-afsnit lang serie. Og Devs skuffer ikke! Serien handler om softwareudvikleren Lily Chan, der arbejder for det store tech-firma Amaya, hvori hendes k\u00e6reste, den lige s\u00e5 n\u00f8rdede udvikler Sergei, ogs\u00e5 arbejder. Sergei er endda blevet forfremmet til den mystiske udviklingsafdeling Devs, hvor cutting edge-teknologi bliver f\u00f8dt. Ingen ved, hvad der bliver lavet i Devs, og da Sergei efter den f\u00f8rste dag p\u00e5 jobbet ikke vender hjem, beslutter Lily sig for at finde ud af, hvad der er sket med ham. Devs er ikke blot medrivende p\u00e5 et historiem\u00e6ssigt niveau, det er vitterligt den mest \u00e6stetiske serieoplevelse, jeg har haft i lang, lang tid. Det underliggende og faretruende synth-score og de smukke, men skr\u00e6mmende billeder i og omkring teknologiens h\u00f8jborg, f\u00e5r det til at l\u00f8be koldt ned ad ryggen. Desuden ser vi en ny superstjerne i Sonoya Mizuno, der er intet mindre end fortryllende god i hovedrollen som Lily. Kan du huske de glade 80'ere og 90'ere, hvor gyser-antologier s\u00e5som 'Tales From The Crypt' og 'Are You Afraid of the Dark' tog skabelonen fra 'The Twilight Zone' og skruede op for b\u00e5de body horror og kitch-stemning? Well, i 2020 er Norge simpelthen kommet med p\u00e5 den vogn med gyser-serien 'Bloodride', hvori seks sm\u00e5, separate fort\u00e6llinger skildrer forskellige gyserscenarier. Okkulte ofringer i de norske skove, uhyggelige blaffere og levende d\u00f8de er bare lidt af det, der venter, og hvis man er til B-films-horror, der ikke tager sig selv alt for seri\u00f8st, er det faktisk virkelig underholdende at se, hvordan Norge geb\u00e6rder sig inden for denne her sk\u00f8re genre. Skuespillet f\u00f8les til tider bevidst d\u00e5rligt, og serien er nok mest til det yngre publikum, der hungrer efter en uhyggelig historie over lejrb\u00e5let. Men hvis det er det, man er til, s\u00e5 er Bloodride virkelig et sjovt serie-eksperiment! Lille tip: Husk at skifte til norsk audio, hvis I oplever, at indstillingerne st\u00e5r p\u00e5 \u2019amerikansk\u2019. En af de mest sp\u00e6ndende krimiserier fra 2017 'Manhunt: Unabomber' har endelig f\u00e5et en anden s\u00e6son. Sidst handlede det om den amerikanske terrorist 'The Unabomber', og denne gang handler det om jagten p\u00e5 terroristen bag bombeangrebet ved de Olympiske Leje i 1996 i Atlanta, Georgia i USA. Hvis man er til klassiske krimiserier, der virkelig dykker ned i processen i jagten p\u00e5 kriminelle bad guys og samtidig ikke er bange for et par k\u00e6kke replikker fra de alvidende mandlige efterforskere, er 'Manhunt: Deadly Games' ikke til at komme udenom. Historien bag terrorangrebet er nemlig en mystisk en af slagsen. Den heltemodige sikkerhedsvagt Richard Jewell (som ogs\u00e5 Clint Eastwoods seneste film 'Richard Jewel' handler om), der reddede flere hundreder mennesker fra at blive sprunget i luften, blev i lang tid anklaget for selv at v\u00e6re gerningsmanden. Serien dykker b\u00e5de ned i hans personlige historie, det politiske spil, der l\u00e5 bag, og selvf\u00f8lgelig politiets jagt p\u00e5 gerningsmanden. N\u00f8rdet, hvid og uden selvtillid. Ikke ligefrem opskriften p\u00e5 en succesfuld rapper, men det afholder ikke Dave aka Lil' Dicky fra at ville til tops i musikbranchen. Dave Burd er en virkelig YouTube-rapper, som slog igennem med det virale hit 'Save Dat Money' og senere adskillige megahits, der har gjort ham s\u00e5 popul\u00e6r, at manden bag en af alle tiders bedste ungdomskomedier 'Superbad' har valgt at give ham hans egen serie. Det lyder umiddelbart som en ide lige s\u00e5 holdbar som en prut i bl\u00e6sevejr, men Jeff Schaffer og Dave Burd har f\u00e5et en ikke bare morsom, men ogs\u00e5 til tider r\u00f8rende serie blottet for ironi ud af det. Hvor David Brent i 'The Office' eller 'Larry i Curb Your Enthusiasm' var sjov, fordi de p\u00e5 mange m\u00e5der var nogle narcissistiske r\u00f8vhuller, er Dave b\u00e5de godhjertet og velmenende. Han er gabende almindelig og ikke s\u00e6rlig cool \u2013 han kan bare tilf\u00e6ldigvis rappe som de f\u00e6rreste. Serien byder p\u00e5 sjove g\u00e6steoptr\u00e6dener fra det amerikanske hiphopmilj\u00f8 og skarpe punchlines, og det g\u00f8r 'Dave' til en af de sjoveste komedieserier lige nu. Denne dokumentarserie dykker ned i den benh\u00e5rde og h\u00e5bl\u00f8st undervurderede disciplin: cheerleading. I USA er den \u00e6stetiske smukke og ekstremt fysisk udfordrende danseform fyldt med m\u00e6nd og kvinder, der er liges\u00e5 benh\u00e5rde, som de atleter de ofte blot er hyret til at heppe p\u00e5. Kn\u00e6-, ryg- og hofteskader er hverdag for de her unge amerikanere, som p\u00e5 trods af et noget n\u00e6rt perfekt ydre kommer fra alskens sociale lag og med et lige s\u00e5 stort \u00f8nske om den amerikanske dr\u00f8m som fodbold- eller basketballspillerene. I 2020 er vi langt fra de tidlige dage, hvor cheerleading blot var en bl\u00f8d form for dans med pompomer, og vi f\u00e5r i stedet indblik i den ene drabelige, gymnastiske udfoldelse efter den anden, som kun atleter p\u00e5 et vanvittigt h\u00f8jt niveau kan udf\u00f8re. Mange af de bedste dokumentarfilm og serier er ofte om dem, der st\u00e5r i skyggen af de kendte, succesfulde og allerede ber\u00f8mte. Historierne om usandsynlige helte og folk, der dyrker nichebesk\u00e6ftigelser, har alle dage v\u00e6ret blandt mine favoritdokumentarer, og 'Cheer' fort\u00e6ller perfekt, hvordan de her verdensklasseatleter m\u00e5 st\u00e5 i skyggen af de anerkendte sportsgrene - og endda blive set ned p\u00e5 trods enormt mod og form\u00e5en. Samtidig er det en fantastisk skildring af lokalsamfundet i den lille fl\u00e6kke Corsicana, hvori Navarro College ligger og udkl\u00e6kker nogle af landet bedste cheerleaders.", "annotations": [{"label": 1, "user": 1}], "meta": {}, "annotation_approver": null, "hash_id": -1079794848083625033, "scrape_date": ["2020-03-21 13:18:13"], "url": ["https://www.dr.dk/nyheder/kultur/film/hvad-skal-du-nu-se-her-er-de-5-allerbedste-serier-lige-nu"], "section": "Film og serier", "author": "Frederik Dirks Gottlieb", "date": ["2020-03-21 06:00"], "title": ["Hvad skal du nu se? Her er de 5 allerbedste serier lige nu"], "title_summary": ["Serieeksperten Frederik Dirks Gottlieb guider dig til de bedste serier lige nu."], "image_caption": "Den helt nye sci-fi serie 'Devs', der kan streames p\u00e5 HBO Nordic, er at finde p\u00e5 listen. (\u00a9\u00a0HBO Nordic) P\u00e5 anmeldersiden Rotten Tomatoes har serien modtaget positive anmeldelser, hvor serien lige nu har en score p\u00e5 7.84 ud af 10. (Foto:\u00a0Raymond Liu \u00a9\u00a0HBO Nordic) Hvor nordlige naboer er hoppet med p\u00e5 gyser-genren med 'Bloodline'. (\u00a9\u00a0Netflix) Det er Cameron Britton, der gjorde det sublimt som seriemorderen Ed Kemper i 'Mindhunter'. der spiller Richard Jewel (Foto:\u00a0Lewis Jacobs \u00a9\u00a0Lionsgate/Spectrum) Dave Burd har som rapper samarbejdet med store kunstnere som Chris Brown og Snoop dogg og har m\u00e5nedligt n\u00e6sten syv milioner lyttere p\u00e5 Spotify. (\u00a9\u00a0HBO Nordic) I serien 'Cheer' f\u00f8lger du ikke kun fem cheerleaders, du bliver ogs\u00e5 klogere p\u00e5 cheerleading som sport. (\u00a9\u00a0Netflix)"}
{"id": 183, "text": "20 millioner gamere. S\u00e5 mange sidder lige nu klar til at kaste sig ud i spilverdenens forn\u00f8jelser og f\u00e6llesskaber, . Og gaming-verdenen byder p\u00e5 et v\u00e6ld af oplevelser i denne tid. B\u00e5de online med spillere fra hele verden - og sammen med dem, du deler husstand med. Derfor har vi samlet fem spil, som du kan kaste dig over i den kommende tid. Alt fra et spritnyt -spil til en dansk succeshistorie. Det nyeste spil p\u00e5 listen er 'Call of Duty: Warzone', som udkom i sidste uge. Spillet er et spinoff p\u00e5 den seneste udgivelse i den legendariske spilserie. 'Call of Duty: Warzone' er bygget op omkring -genren, som i de sidste par \u00e5r er blevet ultrapopul\u00e6rt takket v\u00e6re spil som 'PlayerUnknown's Battlegrounds', 'Fortnite' og 'Apex Legends'. Man kunne godt fristes til at tro, at 'Call of Duty: Warzone' blot er endnu et spil i den endel\u00f8se battle royale-r\u00e6kke. Men spillet er meget mere end det. 'Call of Duty'-serien har i mange \u00e5r v\u00e6ret en af de absolutte sv\u00e6rv\u00e6gtere inden for online-gaming, og alt tyder p\u00e5, at de har taget alle de erfaringer med ind i skabelsen af 'Warzone'. I spillet lander 150 soldater p\u00e5 samme \u00f8. Og i bedste battle royale-stil starter en brutal og n\u00e5desl\u00f8s kamp om grej og v\u00e5ben, indtil man forh\u00e5bentligt st\u00e5r tilbage som den sidste overlevende. Og \u00e9n ting er sikker: Du kommer ikke til at mangle med- eller modspillere de n\u00e6ste uger. I den helt anden ende af skalaen finder vi 'Overcooked 2'. Spillet spilles bedst i samarbejde med flere spillere foran samme sk\u00e6rm. Du og dine medspillere indtager rollen som kokke i et yderst hektisk k\u00f8kken. Og gennem samarbejde og kommunikation er det jeres opgave at im\u00f8dekomme str\u00f8mmen af bestillinger, som b\u00e5de bliver hurtigere og mere komplekse, efterh\u00e5nden som spillet udvikler sig. Restaurantk\u00f8kkenerne har ogs\u00e5 forskellig form - og byder ogs\u00e5 p\u00e5 en lang r\u00e6kke udfordringer, der g\u00f8r det sv\u00e6rt at opretholde flowet af retter. K\u00f8kkenerne vil eksempelvis pludselig skifte form eller have magiske portaler, der b\u00e5de kan v\u00e6re en hj\u00e6lp og en h\u00e6msko undervejs. 'Overcooked 2' er en \u00f8velse i samarbejde, taktik og planl\u00e6gning. Og med det charmerende og farverige univers er det k\u00e6rkomment afbr\u00e6k i nogle ualmindelige hverdage. Det danske spil 'Deep Rock Galactic' nyder stor succes i \u00f8jeblikket. Spillet har - og har s\u00e5gar ligget . Det er ikke uden grund. Spillet hyldes og roses for deres originale koncept, hvor op til fire spillere kan arbejde sammen om at l\u00f8se spillets missioner. Du indtager rollen som minearbejder i det ydre rum og skal sammen med to-tre andre indsamle mineraler og undg\u00e5 at blive sl\u00e5et ihjel af aliens. Og netop fokus p\u00e5 samarbejdet g\u00f8r spillet til en oplagt, social aktivitet i disse uger, hvor det almindelige samv\u00e6r er udfordret. Samtidig udvikler 'Deep Rock Galactic' sig hele tiden. Spillet er nemlig ikke f\u00e6rdigt, men bliver udbygget i samarbejde med brugerne, har S\u00f8ren Lundgaard, der er CEO i firmaet bag 'Deep Rock Galactic', . Og den strategi ser ud til at lykkes. Spillet har over 25.000 positive brugeranmeldelser p\u00e5 Steam. Og mon ikke S\u00f8ren Lundgaard og resten af holdet bag 'Deep Rock Galactic' f\u00e5r lidt flere brugere de kommende uger? Ligesom serien\u00f8rder vil sige, at du bare have set 'The Wire' og 'Seinfeld', s\u00e5 er der ogs\u00e5 nogle must play-titler derude i gaming-verdenen. 'The Last of Us' er en af de titler. Og m\u00e5ske er det nu, der skal s\u00e6ttes flueben ud for et af dem, n\u00e5r tiden er til det? Spillet foreg\u00e5r i en postapokalyptisk verden, hvor en virus har forandret samfundet, som vi kender det. Det skal man vide, inden man giver sig i kast med spillet. Det kan virke uhyggeligt t\u00e6t p\u00e5 vores virkelighed lige nu, men spillets virtuelle historiefort\u00e6lling distancerer sig alligevel s\u00e5 meget fra det, der foreg\u00e5r i verden lige nu. Kan man rumme s\u00e5dan et plot i disse tider, ligger der en af de allerst\u00f8rste spiloplevelser og venter. Spillet har vundet hundredvis af -priser. Og som om det ikke var nok, s\u00e5 er der endnu to gode grunde til at komme i gang, hvis du endnu ikke har spillet det. 'The Last of Us 2' er nemlig p\u00e5 vej til PlayStation 4 - og lander til maj. Samtidig , baseret p\u00e5 spillets univers. Og det er lidt ligesom film, der er baseret p\u00e5 b\u00f8ger. Man skal helst have l\u00e6st bogen og gennemf\u00f8rt spillet f\u00f8rst, ik'? Det virker m\u00e5ske som \u00e9n af de nemmeste anbefalinger at hive op af hatten. 'Counter-Strike'. Hvem kender ikke det? Men er du \u00e9n af dem, som lagde spillet p\u00e5 hylden efter de gode, gamle LAN-parties for 10-15 \u00e5r siden, s\u00e5 er det m\u00e5ske p\u00e5 tide, at komme i gang med at spille med vennerne igen? Spillet har \u00e6ndret sig en del siden da, men grundprincippet er det samme. Og hvorfor \u00e6ndre p\u00e5 formlen, n\u00e5r spillet stadig er \u00e9t af verdens mest popul\u00e6re online-skydespil. Ikoniske baner som og venter stadig p\u00e5 jer derude. Og mon ikke man kan f\u00e5 genskabt de gamle hold og klaner i disse dage? Der er i hvert fald mange, der m\u00e5ske ikke gamer en masse til hverdag, der har tid til at st\u00f8ve musen og tastaturet af i de kommende uger.", "annotations": [{"label": 1, "user": 1}], "meta": {}, "annotation_approver": null, "hash_id": -7688420352685855593, "scrape_date": ["2020-03-21 13:18:13"], "url": ["https://www.dr.dk/nyheder/kultur/gaming/rekordmange-gamere-er-online-lige-nu-her-er-spillene-du-skal-kaste-dig-over"], "section": "Gaming", "author": "Lasse Kj\u00e6r Christiansen", "date": ["2020-03-17 08:40"], "title": ["Rekordmange gamere er online lige nu: Her er spillene, du skal kaste dig over"], "title_summary": ["Coronakrisen betyder, at millioner af gamere stimler sammen for at kaste sig ud i spilverdenens f\u00e6llesskaber."], "image_caption": "Det danske spil 'Deep Rock Galactic' er at finde p\u00e5 listen over de spil, du b\u00f8r give dig i kast med lige nu. Det har fokus p\u00e5 samarbejde og samv\u00e6r i det virtuelle rum. (\u00a9\u00a0Deep Rock Galactic) (\u00a9\u00a0Activision) (\u00a9\u00a0Team 17) (\u00a9\u00a0Deep Rock Galactic) (\u00a9\u00a0Naughty Dog) (\u00a9\u00a0Valve)"}
{"id": 184, "text": "Hvis du har en hang til danske serier, s\u00e5 har du stensikkert set eller h\u00f8rt om flere af dem her: -serien 'Anton 90', Tinder-serien 'Yes No Maybe', drukserien 'Fastland', parforholdsserien 'Perfekte steder', venskabsserien '29' og land/by-serien 'Doggystyle'. Eller hvad med queer-serien 'Ondt i r\u00f8ven', kr\u00e6ftserien 'Kemohjerne', sexserien 'Sex', antologiserien 'Vakuum', overgrebsserien 'Natten til l\u00f8rdag', akavethedsstudiet 'Pleaser', technoserien 'Noia'. Eller nu: Romeo og Julie-serien 'Enten/eller', der handler om en socialistisk og en liberal k\u00f8benhavner, der forelsker sig. (Og jeg har sikkert glemt et par stykker). Det allervildeste er ikke engang, at der nu er nok danske ungdomsserier til, at man kan glemme nogen. Hvilket ellers er vildt nok i sig selv. Det allervildeste er, at de serier, jeg har glemt, garanteret er gode. For det er de faktisk allesammen. Og vidunderligt nok p\u00e5 vildt forskellige m\u00e5der. Til f\u00e6lles har de, at de unges f\u00f8lelsesliv bliver portr\u00e6tteret indefra og ud og bliver taget ekstremt alvorligt. Og som oftest er det meget unge folk, der st\u00e5r bag serierne. Hvad enten der bliver malet med den helt store filmpensel, som i 'Perfekte steder' og 'Enten/eller', eller i mere afd\u00e6mpede, naturalistiske versioner i 'Sex' og 'Kemohjerne', s\u00e5 er der ingen tvivl om, at man ikke griner af de unge l\u00e6ngere. Og hvis vi overhovedet griner, s\u00e5 griner vi dem. Det nyeste skud p\u00e5 den pludseligt meget tykke stamme af vellykkede danske ungdomsserier er 'Enten/eller' p\u00e5 Yousees streamingkanal Xee. Her m\u00f8des to ungdomspolitikere en fortumlet, forelsket nat i byen uden at vide noget om hinanden. Men da socialistiske Maja dagen efter ser William hive hendes partis valgplakater ned med sine liberale venner i diverse blazere, er scenen sat for en meget ufarlig version af Romeo og Julie. Men i de nye ungdomsserier beh\u00f8ver indsatsen heller ikke at v\u00e6re h\u00f8j, for at vi kan tage personerne alvorligt. N\u00e5r William sender ligegyldige sms'er til Maja, s\u00e5 bliver vi, modsat hendes venner, ikke irriterede over, at hun aldrig kigger op fra telefonen. For sms'erne bliver skrevet s\u00e5 stort p\u00e5 sk\u00e6rmen, at de ikke bare distraherer Maja, men ogs\u00e5 mig, der ser serien. Ligesom under de svimlende kamerature under forelskelsen i f\u00f8rste s\u00e6son af 'Perfekte steder' f\u00e5r man f\u00f8lelsen af, at her skyr man ingen midler for at f\u00e5 seeren helt ind i figurernes forelskelse. \"Lev dig ind!\", kommanderer de. Det er ikke for sjov. For fem-seks \u00e5r siden fandtes der kun \u00e9n dansk ungdomsserie, jeg kan komme i tanke om. 'Sjit Happens', der k\u00f8rte fra 2012 til 2017. En velsmurt ensemblekomedie p\u00e5 TV 2 Zulu om en flok forskellige venner, der bor i samme lejlighed. Vildt charmerende, ofte virkelig gammeldags og fuld af sjove vittigheder, men f\u00f8lelsesm\u00e6ssigt var den en verden v\u00e6k fra den b\u00f8lge af ungdomsserier, vi ser i dag. Ingen f\u00f8lelser blev taget rigtigt alvorligt - bortset fra enkelte \u00f8jeblikke i romancen mellem Stephania Potalivo og Ruben S\u00f8ltofts figurer hen mod slutningen af serien. I \u00e6gte sitcom-stil er der i 'Sjit Happens' i hvert fald ikke noget problem, der er s\u00e5 stort, at det ikke kan l\u00f8ses p\u00e5 25 minutter. S\u00e5 hvad er det, der har f\u00e5et serieskaberne til at skrive s\u00e5 meget mere virkelighedsn\u00e6rt og psykologisk? Og hvad er det, der har f\u00e5et b\u00e5de de store, brede tv-kanaler og de nye streaming-tjenester til at satse p\u00e5 ungdomsserier? Det korte svar er 'Skam'. Den norske ungdomsserie, der spredte sig som en steppebrand blandt granvoksne mennesker i Danmark. Serien fik norsk premiere i 2015 og eksploderede i Danmark i 2016. Den markerede et intenst skifte i vores m\u00e5de at (an)se ungdomsserier p\u00e5. Pludselig kunne man tage dem kunstnerisk alvorligt. Men det lidt l\u00e6ngere svar p\u00e5 hvorfor ungdomsserierne har f\u00e5et s\u00e5 st\u00e6rk en stemme, involverer en masse tendenser, der lapper ind over hinanden. Og de f\u00f8rste, nye ungdomsserier med sm\u00e5 budgetter m\u00e5 da ogs\u00e5 have v\u00e6ret p\u00e5 skrivebordet flere \u00e5r, f\u00f8r 'Skam' for alvor fik fat. Det vilde (og sjove!) eksperiment 'Anton 90' (kan man lave en serie, hvor man aldrig ser hovedpersonen?) og Tinder-serien 'Yes No Maybe' startede i henholdsvis 2015 og 2016, hvor det kun var de allerf\u00f8rste sofakartofler, der lige havde opdaget 'Skam' p\u00e5 NRK. S\u00e5 der er selvf\u00f8lgelig flere p\u00e5virkninger i spil: Seriemediets opblomstring i det hele taget, eksplosionen af nye streamingtjenester og s\u00e5 amerikanske ungdomsseriers kunstneriske drejning med Lena Dunhams 'Girls' fra 2012 som det mest uomg\u00e6ngelige eksempel. Den vidunderlige opblomstring af danske ungdomshistorier i serieformat f\u00f8les befriende forskellig, men det centrale budskab er klart nok: Ung eksistentiel \u00e6ngstelighed er for alle, f\u00f8lelser skal tages alvorligt, og man skal d\u00f8d og pine snakke om dem. Ellers g\u00e5r det galt.", "annotations": [{"label": 2, "user": 1}], "meta": {}, "annotation_approver": null, "hash_id": -44214599851720370, "scrape_date": ["2020-03-21 13:18:13"], "url": ["https://www.dr.dk/nyheder/kultur/film/har-du-set-dem-danske-ungdomsserier-imponerer-og-genopfinder-hele-genren"], "section": "Film og serier", "author": "Kasper Lundberg", "date": ["2020-03-11 19:00"], "title": ["Har du set dem? Danske ungdomsserier imponerer og genopfinder hele genren"], "title_summary": ["Den danske ungdomsserie er genopfundet som genre. Den viser, at det er okay at f\u00f8le."], "image_caption": "I 'Yes No Maybe' f\u00f8lger man den aspirerende forfatter Mads p\u00e5 jagt efter k\u00e6rligheden p\u00e5 datingappen Yes No Maybe. (\u00a9\u00a0Dr) I ungdomsserien 'Enten/eller' f\u00f8lger man den umulige k\u00e6rlighed mellem Maja, der er socialist og veganer, og William, der er ultraliberal ungdomspolitiker. (\u00a9\u00a0Andreas Omvik/ Xee) Ungdomsserien 'Sjit Happens' rullede over de danske sk\u00e6rme for f\u00f8rste gang i 2012. Her kunne man f\u00f8lge vennegruppen p\u00e5 N\u00f8rrebro i fem s\u00e6soner, f\u00f8r sidste afsnit gik i luften i 2017. (\u00a9\u00a0Anders Birch/TV2 Zulu) I den amerikanske serie 'Girls' f\u00f8lger man fire unge kvinder, der fors\u00f8ger at navigere i deres tilv\u00e6relse i New York. (Foto:\u00a0JoJo Whilden \u00a9\u00a0HBO Nordic)"}
{"id": 185, "text": "Wow, det er en vild tid at v\u00e6re i live for en film- og serien\u00f8rd som mig selv. Hver dag med Covid-19 f\u00f8les mere og mere som et n\u00e6rmest velkendt, fiktivt scenarie, hvor den kollektive paranoia vokser st\u00f8dt, samtidig med at alvoren bliver mere og mere h\u00e5ndgribelig. P\u00e5 en m\u00e5de ligner verden sig selv. P\u00e5 en m\u00e5de synes den forandret. De dramatiske pressem\u00f8der og avisoverskrifter er som taget ud af en science fiction-film. Helt pr\u00e6cis filmen 'Contagion' fra 2011, der mere end nogen anden film afspejler vores nye virkelighed. Hvordan skal man reagere p\u00e5 det hele, og hvad skal man se derhjemme i sofaen i disse karant\u00e6netider? Selv h\u00e6lder jeg mest til at s\u00e6tte en 'dum' komedieserie p\u00e5 og for en kort stund glemme den alvorlige situation, vi befinder os i. S\u00e5dan m\u00e5 alle da have det \u2013 alts\u00e5 behovet for den lette underholdning \u2013 havde jeg t\u00e6nkt. Men s\u00e5 l\u00e6ste jeg, at filmen 'Contagion' fra 2011 af mesterinstrukt\u00f8ren Steven Soderbergh globalt set er blandt de mest streamede film for tiden. Filmen, der handler om en smitsom sygdom kaldet Mev-1, der dr\u00e6ber mere end 26 millioner mennesker verden over, er faktisk den n\u00e6stmest sete film fra Warner Bros.' filmkatalog kun overg\u00e5et af Harry Potter. Jeg s\u00e5 f\u00f8rste gang 'Contagion', da den udkom for cirka ni \u00e5r siden. Endda p\u00e5 et fly, tror jeg. Den var bestemt god, men den gjorde ikke det helt store f\u00f8lelsesm\u00e6ssige indtryk. Jeg husker Contagion som v\u00e6rende en anelse for stiv og procesorienteret til egentlig at v\u00e6re rigtig underholdende \u2013 og rigtig skr\u00e6mmende. Ved et gensyn er det ikke l\u00e6ngere tilf\u00e6ldet. 'Contagion', der starter med en hostende, svedende og feberramt Gwyneth Palthrow, der sidder i lufthavnen p\u00e5 vej hjem fra Hong Kong, er nok det mest realistiske eksempel p\u00e5 en fiktiv spillefilm om en voksende smitteepidemi, der nogensinde er lavet. Vi f\u00f8lger en r\u00e6kke personer rundt omkring i verden - fra de f\u00f8rste smittede til statens oprydningsarbejde \u2013 og den proces, der bliver sat i gang, n\u00e5r en epidemi er p\u00e5 nippet til at blive en pandemi. Kate Winslet pr\u00f8ver i bedste S\u00f8ren Brostr\u00f8m-stil at oplyse myndighederne om smittefaren og det potentielle skr\u00e6kscenarie, hvis man ikke rykker hurtigt, men andre har mere kommercielle og populistiske bekymringer. Matt Damon som den uheldige familiefar Mitch Emhoff, der b\u00e5de mister sin steds\u00f8n og kone, k\u00e6mper forg\u00e6ves p\u00e5 at f\u00e5 svar p\u00e5, hvorfor st\u00f8rstedelen af hans familie med et snuptag er blevet taget fra ham. Og s\u00e5 er der bloggeren Alan Krumwiede eminent spillet af en flabet Jude Law med sk\u00e6ve tandproteser. Han spreder b\u00e5de sandhed og galde i sine rablende updates, der p\u00e5 den ene side kan synes berettigede, fordi der under en epidemi opst\u00e5r mistro til regeringen, og p\u00e5 den anden side aner man en egoistisk opportunist, der i bedste Alex Jones-stil endelig kan tjene penge p\u00e5 alle sine konspirationsteorier. Det er en dr\u00f8j omgang at komme i gennem 'Contagion'. Hvad man tror, er b\u00e6rende hovedroller, d\u00f8r inden for filmen f\u00f8rste 10 minutter, og hverken b\u00f8rn eller kvinder f\u00e5r s\u00e6rbehandling. Men filmens pludselige succes tyder p\u00e5, at folk faktisk gerne vil v\u00e6re i selskab med det, de for tiden frygter mest. Den mentale forberedelse, der ligger i at se film som 'Contagion' (og dens dramatiske f\u00e6tter 'Outbreak' fra 1995) giver os et hypotetisk svar p\u00e5, hvordan vi vil reagere, hvis det v\u00e6rst t\u00e6nkelige scenarie, bliver virkelighed. Nogle vil m\u00e5ske f\u00f8le sig bedre i stand til at tackle virkeligheden efter to timers benh\u00e5rd virus-drama i stedet for at grine p\u00e5taget til et afsnit af Venner, som allerede nu f\u00f8les s\u00e5 distanceret fra den gravalvorlige virkelighed? Denne form for eksponeringsterapi gennem film og serier har vi ogs\u00e5 set i forbindelse med andre tragiske h\u00e6ndelser, blandt andet filmatiserede terrorangreb s\u00e5som den aktuelle ' ' p\u00e5 DR1, den norske '22. Juli' og biograffilmen 'Krudtt\u00f8nden'. En anden grund til at se en film som 'Contagion' er for at dykke ned i den altid interessante disciplin med . Hvor ramte Soderbergh rigtigt, og hvor er hans version af virkeligheden helt ved siden af. Generelt er jeg efter at have genset 'Contagion' m\u00e5ll\u00f8s over, hvor t\u00e6t op af virkeligheden filmen ligger. Steven Soderbergh, manuskriptforfatteren Scott Burns og de konsulenter, der hjalp dem, har tydeligvis lavet deres research ordentligt. 'Den skulle ikke kun v\u00e6re underholdning \u2013 den skulle faktisk oplyse om folkesundhed',har , og en af bev\u00e6ggrundene for at lave filmen var ogs\u00e5, at vores moderne samfund slet ikke aner, hvordan en \u00e6gte pandemi ser ud. Filmen beskriver til perfektion de mest sp\u00e6ndende omr\u00e5der i samfundet, n\u00e5r en epidemi vokser sig stor. Med et imponerende og bredt cast, der inkluderer nogle af Hollywoods st\u00f8rste navne, fletter den alle de vigtigste spillere sammen i en dramatisk og oplysende pakke. Men hvor pr\u00e6cis er den? Der er \u00e9n grundl\u00e6ggende forskel p\u00e5 'Contagion' og vores nuv\u00e6rende situation med Covid-19. M\u00e5den hvorp\u00e5 virus p\u00e5virker mennesker. I 'Contagion' d\u00f8r stort set alle \u2013 unge s\u00e5vel som gamle \u2013 et par dage efter at v\u00e6re blevet smittet. Men bortset fra den ene, grundl\u00e6ggende forskel, s\u00e5 er lighederne sl\u00e5ende: Covid-19 stammer med al sandsynlighed fra Wuhan i Kina og i Contagion kommer smitten fra Hong Kong \u2013 kun 900 km fra Wuhan. Yderligere fors\u00f8ger den kinesiske regering at bremse opklaringen af, hvor virussen stammer fra. Selvsamme kritik er blevet rettet mod den kinesiske regering i virkeligheden. Ligesom det formentlig er tilf\u00e6ldet med Covid-19, tyder alt p\u00e5, at sygdommen Mev-1 fra Contagion stammer fra dyr. Som Dr. Ally Hextall (Jennifer Ehle) siger i filmen: 'Et eller andet sted i verden m\u00f8dtes den forkerte gris med den forkerte flagermus.' Mennesker, der spiser fisk, bliver ogs\u00e5 n\u00e6vnt i filmen, og der er endda en scene, hvor en af de tidligste ofre for Mev-1 v\u00e6lter igennem et fyldt madmarked, og hvor det med close-ups af r\u00e5t k\u00f8d impliceres, at det kunne v\u00e6re oprindelsesstedet for m\u00f8det mellem Mev-1 og mennesker. Til sidst i filmen f\u00e5r vi i en fremragende sekvens bekr\u00e6ftet, at det hele startede med en flagermus, der via en grisestald fandt vej til en madret, som et menneske satte t\u00e6nderne i. Et scenarie s\u00e5 realistisk konstrueret, at . Som i virkeligheden er b\u00e5de spytpartikler og ber\u00f8ring af overflader s\u00e5som d\u00f8rh\u00e5ndtag og andre dagligdags-objekter \u00e5rsag til smitte. I 'Contagion' ser vi i flere scene, smittede personer, der r\u00f8rer ved alt omkring dem fra h\u00e5ndtag i bussen til kokke, der forbereder mad. Og som Dr. Erin Mears (Kate Winslet) skr\u00e6mmende nok pointerer i 'Contagion', s\u00e5 'r\u00f8rer vi i gennemsnit vores ansigt mellem 2.000 og 3.000 gange i d\u00f8gnet.' Ad! 'Contagion' slutter heldigvis s\u00e5 godt, som den nu kan under omst\u00e6ndighederne. Selvom myndighederne var for langsomme til at 'isolere de syge og s\u00e6tte de udsatte i karant\u00e6ne', som strategien beskrives i 'Contagion', s\u00e5 bliver redningen en vaccine i 11. time. Vaccinen bliver udviklet og testet af forskeren Dr. Hextall selv, og heldigvis virker den. Det betyder, at verden bliver normaliseret igen og selvom store tab af menneskeliv er en realitet, s\u00e5 overvinder menneskeheden endnu engang en gigantisk trussel. M\u00e5ske forst\u00e5r jeg alligevel godt, hvorfor 'Contagion' er s\u00e5 popul\u00e6r en film for tiden.", "annotations": [{"label": 2, "user": 1}], "meta": {}, "annotation_approver": null, "hash_id": 6507247405808557771, "scrape_date": ["2020-03-21 13:18:13"], "url": ["https://www.dr.dk/nyheder/kultur/film/epidemi-film-streamer-som-aldrig-foer-den-er-skraemmende-praecis"], "section": "Film og serier", "author": "Frederik Dirks Gottlieb", "date": ["2020-03-17 11:56"], "title": ["Epidemi-film streamer som aldrig f\u00f8r: 'Den er skr\u00e6mmende pr\u00e6cis'"], "title_summary": ["DR's streamingekspert er m\u00e5ll\u00f8s over den ni \u00e5r gamle film 'Contagion', der lige nu er en af verdens mest sete film."], "image_caption": "En hostende, svedende og feberramt Gwyneth Palthrow i 'Contagion' fra 2011. 'Nok det mest realistiske eksempel p\u00e5 en fiktiv spillefilm om en voksende smitteepidemi, der nogensinde er lavet', kalder DR's streamingekspert Frederik Dirks Gottlieb den. (\u00a9\u00a0Warner Bros.) En eminent Jude Law i rollen som bloggeren Alan Krumwiede i 'Contagion'. (\u00a9\u00a0Warner Bros.) - 'Contagion' afspejler mere end nogen anden film vores nye virkelighed, mener DR's serieekspert Frederik Dirks Gottlieb. (\u00a9\u00a0Warner Bros.)"}
{"id": 196, "text": "- Lad endelig folk holde pride. Men alt glimmeret m\u00e5 godt blive i K\u00f8benhavn. S\u00e5dan skriver Dansk Folkepartis kommunalbestyrelsesmedlem, Ren\u00e9 Danielsson i et Facebook-opslag, efter han blev udsat for en kollegial sp\u00f8g i form af et regnbuedekoreret arbejdskontor i anledning af den k\u00f8benhavnske mangfoldighedsparade Copenhagen Pride, der finder sted i dag. Kommunalpolitikeren mener nemlig, at det har taget overh\u00e5nd med glimmer og disko p\u00e5 Copenhagen Pride. - Jeg mener godt, at man kan manifestere et budskab uden at st\u00e5 i en g-streng p\u00e5 lastbil med h\u00e5rd techno-musik. Det m\u00e5 folk selv om, s\u00e5 l\u00e6nge det ikke foreg\u00e5r p\u00e5 mit kontor, siger Ren\u00e9 Danielsson. Han understreger, at han ikke har noget imod paraden, s\u00e5 l\u00e6nge den holder sig v\u00e6k fra hans arbejdsplads, og det mener DF'eren i \u00f8vrigt ikke, at nogen b\u00f8r tage p\u00e5 vej over. - Der er ingen grund til at f\u00f8le sig st\u00f8dt over, at jeg godt kan lide hvide v\u00e6gge og synes, at nogle typer fester har taget overh\u00e5nd. Men hvis man vil f\u00f8le sig st\u00f8dt, kan man jo altid finde en grund, siger Ren\u00e9 Danielsson. Kommunalpolitikeren arbejder som oversergent ved opklaringsbataljonen p\u00e5 Almeg\u00e5rds Kaserne. Og det var her, at han blev udsat for den kollegiale sp\u00f8g med blandt andet regnbueflag og penis-atrapper. Ren\u00e9 Danielsson fik 1.545 personlige stemmer ved kommunalvalget i \u00e5r 2017 kun overg\u00e5et af Bornholms borgmester, Winni Grosb\u00f8ll (S).", "annotations": [{"label": 2, "user": 1}], "meta": {}, "annotation_approver": null, "hash_id": -4243989577482178626, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/bornholmsk-df-profil-om-copenhagen-pride-det-har-taget-overhaand-med"], "section": "Bornholm", "author": "Frederik Sundby-Lebech Josefine Alberg", "date": ["2019-08-17 06:01"], "title": ["Bornholmsk DF-profil om Copenhagen Pride: Det har taget overh\u00e5nd med glimmer og disko"], "title_summary": ["Regnbueparaden er en tand for kul\u00f8rt for Ren\u00e9 Danielsson (DF)."], "image_caption": "Man beh\u00f8ver ikke at st\u00e5 i en g-streng p\u00e5 lastbil med h\u00e5rd techno-musik for et manifestere et budskab om mangfoldighed, mener den bornholmske kommunalpolitiker. (\u00a9\u00a0DR bornholm)"}
{"id": 197, "text": "Det var ikke blot historisk, da dronning Margrethe tirsdag aften som den f\u00f8rste monark siden Christian 10. talte til folket uden for rammerne af den traditionsrige nyt\u00e5rstale. Det var ogs\u00e5 med et budskab om coronakrisen, der ikke var til at tage fejl af. - Man ser stadig grupper i alle aldre, som opholder sig for t\u00e6t sammen. Nogle holder endda stadig fester og runde f\u00f8dselsdage. Det synes jeg ikke, man kan v\u00e6re bekendt. Det er tankel\u00f8st, og det er f\u00f8rst og fremmest hensynsl\u00f8st, l\u00f8d det formanende fra dronningen. Og d\u00e9t budskab gjaldt i s\u00e6rlig grad de unge, der via den klassiske, politiske kommunikation, og som if\u00f8lge sundhedsminister Magnus Heunicke (S) har taget for let p\u00e5 regeringens anbefalinger om ikke at samle sig for mange sammen for at undg\u00e5 smitte. - Selvf\u00f8lgelig er det skuffende og \u00e6rgerligt ikke at kunne m\u00f8des med sine venner, ikke mindst n\u00e5r man er ung. Men I har jo tiden for jer og andre m\u00e5der at m\u00f8des p\u00e5 i denne digitale tidsalder, l\u00f8d det blandt andet fra dronningen i talen. Monarkens budskab kom direkte i k\u00f8lvandet p\u00e5 statsminister Mette Frederiksens (S) pressem\u00f8de, hvor der blev lanceret nye restriktioner for at forhindre smitte med coronavirus. Her fortalte statsministeren blandt andet, at forsamlinger i det offentlige rum p\u00e5 mere end ti personer forbydes fra onsdag klokken 10. Og mens det efterh\u00e5nden er blevet hverdagskost med pressem\u00f8der fra Spejlsalen i Statsministeriet, s\u00e5 har dronningens budskab gjort et s\u00e6rligt indtryk p\u00e5 en r\u00e6kke unge meningsdannere, DR Nyheder har talt med. Det har det eksempelvis gjort p\u00e5 tidligere DR-radiov\u00e6rt Sandie Westh, der i dag blandt andet er blogger for Ekstra Bladet. Hun t\u00f8ver ikke med at kalde talen for \"helt ekstraordin\u00e6r\". - Da jeg h\u00f8rte, hun skulle tale, t\u00e6nkte jeg: \"S\u00e5 er det virkelig alvorligt\". Hun bliver kun rullet ind, n\u00e5r det er sindssygt alvorligt. Hun kan tale p\u00e5 tv\u00e6rs af politiske skel og tilh\u00f8rer p\u00e5 en m\u00e5de os allesammen, hvilket hun ogs\u00e5 lagde v\u00e6gt p\u00e5 i g\u00e5r. S\u00e5 det gjorde et k\u00e6mpe indtryk p\u00e5 mig. Sandie Westh pointerer dog, at det m\u00e5ske forholder sig anderledes for de helt unge. - Jeg tror ikke, hun bare g\u00f8r et stort indtryk p\u00e5 de unge, uden at det bliver serveret for dem, hvorfor hun holder talen, og hvor sj\u00e6ldent det er, at Kongehuset g\u00f8r det her. Den historiske kontekst skal nok lige forklares, siger hun og uddyber: - For det var jo helt ekstraordin\u00e6rt - Kongehuset har ikke holdt s\u00e5dan en tale siden Anden Verdenskrig! Sandie Westh synes overordnet set, at mange unge har forst\u00e5et situationens alvor, men, som hun pointerer, der er ogs\u00e5 stadig mange, der ikke har. - Jeg bor selv p\u00e5 Vesterbro i K\u00f8benhavn, og jeg kan se, at folk stadig klumper sammen i gaderne, s\u00e5 jeg h\u00e5ber virkelig, dronningens tale g\u00f8r et indtryk. Rasmus Kolbe, der m\u00e5ske er bedst kendt under sit Snapchat-alias Lakserytteren, kalder slet og ret dronningens tale for \"fremragende\". - Jeg synes, dronningens tale var meget n\u00e6rv\u00e6rende og meget statsmoderlig p\u00e5 den helt rigtige m\u00e5de. Jeg tror, det har en effekt, n\u00e5r hun taler. Og jeg tror ogs\u00e5, det har en effekt p\u00e5 de for\u00e6ldre, der m\u00e5ske har set lidt igennem fingre med deres teenageres adf\u00e6rd. S\u00e5 den virker i virkeligheden p\u00e5 alle niveauer. - Jeg kan i hvert fald se, at dronningens budskab er eksploderet p\u00e5 Instagram efter talen. Mange mennesker deler bidder fra talen og st\u00f8tter op om hendes budskab. Hun er faktisk g\u00e5et viralt, lyder det fra Rasmus Kolbe, der ogs\u00e5 er medstifter og kreativ direkt\u00f8r i Hippo Talent Management og kreativ direkt\u00f8r og partner i WeAreCube. Han tror, folk forst\u00e5r alvoren, n\u00e5r dronningen helt ekstraordin\u00e6rt taler til befolkningen. - Jeg tror godt, man forst\u00e5r, at n\u00e5r dronningen g\u00e5r p\u00e5 sk\u00e6rmen og siger de her ting, s\u00e5 er det fordi, det er n\u00f8dvendigt, og fordi det er noget, der er st\u00f8rre end bare almindelige nyheder. Bloggeren Cathrine Wichmand, der har over 65.000 f\u00f8lgere p\u00e5 sin Instagram-side , f\u00f8ler sig ogs\u00e5 sikker p\u00e5, at dronningens tale n\u00e5r langt ud: - N\u00e5r moder Danmark taler, s\u00e5 lytter man, lyder det fra Wichmand, der i k\u00f8lvandet p\u00e5 coronakrisen blandt andet har holdt virtuel filmaften via sin Instagram-side. - Jeg forestiller mig hende lidt som \"the force\" i 'Star Wars'. Hun transcenderer alder og geografiske og \u00f8konomiske skel. Hun samler os allesammen. Jeg tror faktisk ogs\u00e5, at hun har f\u00e5et endnu mere pondus med alderen. Man kan n\u00e6rmest ikke blive mere flov, end n\u00e5r hun s\u00e6tter gr\u00e6nser for \u00e9n. Cathrine Wichmand roser desuden dronningen for den opsang, hun gav ungdommen i sin tale: - Men hendes formaninger g\u00e6lder i virkeligheden os allesammen. - I et h\u00e6derkronet demokrati som vores kan man jo ikke bare mure folk inde, men man kan s\u00e6tte dronningen ind som en anden Rullemarie. Folk lytter til hende, og hun er superrespekteret b\u00e5de blandt unge og \u00e6ldre.", "annotations": [{"label": 2, "user": 1}], "meta": {}, "annotation_approver": null, "hash_id": 2853900035488981079, "scrape_date": ["2020-03-21 13:18:14"], "url": ["https://www.dr.dk/nyheder/kultur/dronningen-gav-os-alle-en-corona-opsang-nu-er-hun-gaaet-viralt"], "section": "Kultur", "author": "Kasper Madsb\u00f8ll Christensen", "date": ["2020-03-18 10:14"], "title": ["Dronningen gav os alle en corona-opsang: 'Nu er hun g\u00e5et viralt'"], "title_summary": ["Dronning Margrethes skrappe formaninger er tilsyneladende blevet taget til efterretning."], "image_caption": "Dronning Margrethe talte tirsdag aften fra Fredensborg Slot om den alvorlige situation i forbindelse med udbredelsen af coronavirus. Og hun var mere direkte i sin kommunikation, end vi er vant til at se hende. (Foto:\u00a0Dr \u00a9\u00a0Scanpix) En familie lytter til dronning Margrethes tv-tale fra Fredensborg Slot. (Foto:\u00a0THOMAS SJ\u00d8RUP \u00a9\u00a0Scanpix)"}
{"id": 186, "text": "- Vi er alle sammen ret rystede lige nu. S\u00e5dan lyder det fra 22-\u00e5rige Tanne Amanda Balcells, der som en del af duoen Ben & Tan skulle have repr\u00e6senteret Danmark ved dette \u00e5rs Eurovision Song Contest. Men s\u00e5dan bliver det ikke. I dag meldte arrang\u00f8rerne bag den historiske musikkonkurrence ud, at \u00e5rets Eurovison er aflyst grundet den verserende coronakrise. Dermed f\u00e5r Ben & Tan alts\u00e5 heller ikke mulighed for at synge deres Grand Prix-bidrag foran hele Europa. - Det er min livslange dr\u00f8m at f\u00e5 lov til at optr\u00e6de og synge for s\u00e5 mange mennesker, s\u00e5 det er selvf\u00f8lgelig mega trist, at den dr\u00f8m alligevel ikke g\u00e5r i opfyldelse, lyder det fra Tanne Amanda Balcells, der har haft et par timer til at sunde sig oven p\u00e5 den nedsl\u00e5ende udmelding. Selvom hun er trist over, at Eurovision-eventyret er slut, f\u00f8r det n\u00e6rmest kom igang, s\u00e5 respekterer hun belsutningen om at aflyse \u00e5rets konkurrence. - Det er selvf\u00f8lgelig skide \u00e6rgerligt, og vi er alle meget ber\u00f8rte af det her, men der er bare ting, der fylder mere lige nu; nemlig folks sikkerhed. Det havde ikke v\u00e6ret ansvarligt at afholde et Eurovision og risikere, at en masse mennesker blev smittet. \u00c5rets Eurovision Song Contest skulle have v\u00e6ret afholdt i Rotterdam i Holland den 12., 14. og 16. maj, og i alt 41 lande skulle efter planen have deltaget i showet. Som f\u00f8lge af den aktuelle coranakrise har rygterne om konkurrencens sk\u00e6bne sviret heftigt i l\u00f8bet af de sidste par uger, hvor flere forskellige alternative l\u00f8sninger har v\u00e6ret oppe at vende p\u00e5 rygteb\u00f8rsen. Nogle sp\u00e5ede en l\u00f8sning, hvor de 41 deltagere optr\u00e5dte direkte fra deres hjemland via satellit, mens andre rygter mente at vide, at showet ville bliver udskudt til senere p\u00e5 \u00e5ret. Sidsten\u00e6vnte var den l\u00f8sning, som Tanne Amanda Balcells selv havde sat sin lid til. - Jeg h\u00e5bede p\u00e5, at man kunne udskyde showet, s\u00e5 det kunne v\u00e6re blevet afholdt senere i \u00e5r, men Eurovision er jo et k\u00e6mpe projekt, og m\u00e5ske var det helt urealistisk at g\u00f8re det p\u00e5 den m\u00e5de, siger hun. Arrang\u00f8rerne bag Eurovision har dog meldt ud, at . Selvom den unge sangerinde naturligvis er \u00e6rgerlig p\u00e5 sine egne og duetpartneren 17-\u00e5rige Benjamin Rosenbohms vegne, s\u00e5 t\u00e6nker hun ogs\u00e5 p\u00e5 de mange dedikerede Eurovision-fans, der nu m\u00e5 vente op mod 14 m\u00e5neder, f\u00f8r der igen ruller Eurovision over sk\u00e6rmen. - Jeg har s\u00e5 ondt af de folk, der dropper hele deres liv i to uger for at f\u00f8lge med i det her, og hvis hjerter bare bl\u00f8der for det her show, siger Tanne Amanda Balcells og forts\u00e6tter: - Men det hele er bare lidt underligt lige nu. Det er som at v\u00e6re med i en d\u00e5rlig film lige nu. Jeg forst\u00e5r det stadig ikke helt. Arrang\u00f8rerne bag Eurovision har meldt ud, at man lige nu arbejder p\u00e5, at dette \u00e5rs v\u00e6rtsland, Holland, fortsat kan f\u00e5 lov til at l\u00e6gge jord til konkurrencen, n\u00e5r den vender tilbage i 2021.", "annotations": [{"label": 2, "user": 1}], "meta": {}, "annotation_approver": null, "hash_id": -92064514796464376, "scrape_date": ["2020-03-21 13:18:13"], "url": ["https://www.dr.dk/musik/grand-prix-vindere-om-aflyst-eurovision-det-er-som-vaere-med-i-en-daarlig-film"], "section": "Musik", "author": "Christian Ellegaard", "date": ["2020-03-18 16:21"], "title": ["Grand Prix-vindere om aflyst Eurovision: 'Det er som at v\u00e6re med i en d\u00e5rlig film'"], "title_summary": ["Det havde ikke v\u00e6ret ansvarligt at afholde et Eurovision, mener den ene halvdel af Ben & Tan."], "image_caption": "Ben & Tan skulle have repr\u00e6senteret Danmark ved \u00e5rets Eurovision Song Contest til maj. Showet er nu aflyst. (Foto:\u00a0Ida Guldb\u00e6k Arentsen \u00a9\u00a0Scanpix) Dansk Melodi Grand Prix fik tidligere p\u00e5 m\u00e5neden ogs\u00e5 coronavirussens konsekvenser at f\u00f8le. DR valgte nemlig at afholde det stort anlagte musikshow helt uden publikum i salen som f\u00f8lge af regeringens anbefaling om at aflyse eller udskyde offentlige begivenheder med mere end 1.000 mennesker samlet. (Foto:\u00a0Ida Guldb\u00e6k Arentsen \u00a9\u00a0Scanpix)"}
{"id": 187, "text": "L\u00e6nges du efter din gamle hverdag med rutiner og faste rammer f\u00f8r coronakrisen? S\u00e5 er du er ikke alene. Nogle mennesker finder i den forbindelse tr\u00f8st ved at finde p\u00e5 nye daglige g\u00f8rem\u00e5l, og \u00e9n af dem er digteren Caspar Eric. Han har fundet sig et nyt, dagligt fundament, og det er tilmed noget, som vi alle sammen kan dele med ham. De seneste ti dage har han nemlig udgivet et digt hver dag p\u00e5 sin nye blog med titlen 'Dagbog fra dage med Covid-19', og hvert digt handler netop om livet under den krise, vi st\u00e5r i, og ikke mindst alle de tanker, den bringer med sig. Og s\u00e5 revser han ogs\u00e5 danskerne undervejs. - Det hj\u00e6lper mig med at f\u00e5 en fast rutine og med at t\u00e6nke over det, der foreg\u00e5r, siger Caspar Eric. I digtene skriver han om alt lige fra tvungen h\u00e5ndsprit i kiosken, en gr\u00e6dende nev\u00f8 i telefonen, frysepizzaer, at blive overv\u00e6ldet af f\u00f8lelser og kampen for at undg\u00e5 andre kunders snot i supermarkedet. Alt sammen noget som mange af os kan nikke genkendende til i disse dage. - Det er angstprovokerende, men ogs\u00e5 sp\u00e6ndende at v\u00e6re i live midt i en undtagelsestilstand, det er ikke os selv, vi skal vaske h\u00e6nder for, lyder det blandt andet i hans f\u00f8rste digt, 'Dag 1'. Caspar Eric har da ogs\u00e5 f\u00e5et en hel del kommentarer fra l\u00e6sere, der takker ham for at dele sine tanker, og det viser ham, at hans f\u00f8ljeton af digte har spredt sig ud til l\u00e6serne. - Det lyder m\u00e5ske lidt corny, men kunst kan ogs\u00e5 sprede sig rundt i verden og plante sig i os som et virus \u2013 bare p\u00e5 en god m\u00e5de \u2013 og det g\u00f8r mig glad hver gang, nogle skriver, at mine digte var gode for dem at l\u00e6se. Egentlig begyndte han mest at skrive digtene om Covid-19 ned uden nogen egentlig plan for, hvad det skulle blive til, men det gl\u00e6der ham, at andre ogs\u00e5 kan se sig selv i hans iagttagelser. - Det er jo det, som kunsten kan, og derfor den er vigtig. Man har brug for at f\u00f8le sig genkendt, og at der kommer ord p\u00e5 det, man f\u00f8ler, eller at blive udfordret i sine tankegange. S\u00e6rligt i s\u00e5dan en situation, som vi \u2013 et stort og globalt vi \u2013 befinder os i nu, siger han. Ideen til digtene opstod, da Caspar Eric gik ned p\u00e5 gaden ved sin lokale Netto onsdag aften \u2013 lige efter, at Statsministeren havde holdt sin tale \u2013 fordi hans s\u00f8ster var g\u00e5et ned efter en liter m\u00e6lk, og sagde, at det var \"helt vildt dernede\". - S\u00e5 stod jeg der og ventede foran Netto, mens min s\u00f8ster gik ind for at k\u00f8be en m\u00e6lk, og s\u00e5 den ene bil efter den anden k\u00f8re ind foran med folk, der ville ind og handle. Jeg kan huske, at jeg t\u00e6nke: \"Der sker noget nu\". - Og s\u00e5 gik jeg hjem og skrev et digt om det, og det fortsatte jeg med hver aften, tilf\u00f8jer han. Siden har digtene ogs\u00e5 aff\u00f8dt en podcast p\u00e5 Podimo med samme titel som bloggen, hvor Caspar Eric fra vindueskarmen i sit hjem l\u00e6ser g\u00e5rsdagens digt op, og med rolig stemme beskriver sine tanker og sin udsigt fra lejligheden i Nordvest. Om digtene ogs\u00e5 p\u00e5 sigt skal udgives i bogform, ved han ikke endnu. Han vil p\u00e5 den ene side ikke udelukke det, men samtidig, p\u00e5peger han, er de jo allerede udkommet \u2013 bare ikke p\u00e5 papir. Og hvorn\u00e5r er der i det hele taget en slutning p\u00e5 alt det her, sp\u00f8rger han. - Det her kommer til at have konsekvenser lang tid frem, og en bog skal jo have en start og slutning, s\u00e5 p\u00e5 den m\u00e5de er bloggen god, fordi den ogs\u00e5 mimer f\u00f8lelsen af, at vi ikke ved, hvorn\u00e5r det hele er slut, siger han og forts\u00e6tter: - Og m\u00e5ske stiller den endda ogs\u00e5 sp\u00f8rgsm\u00e5lstegn ved hele denne her id\u00e9 om at \"komme ud p\u00e5 den anden side\", siger Caspar Eric. Du kan l\u00e6se samtlige af de indtil videre ni digte fra , og podcasten kan du lytte til .", "annotations": [{"label": 2, "user": 1}], "meta": {}, "annotation_approver": null, "hash_id": 82498022044005247, "scrape_date": ["2020-03-21 13:18:13"], "url": ["https://www.dr.dk/nyheder/kultur/boeger/caspar-saetter-ord-paa-coronakrisen-panikken-lukker-ned-logikken"], "section": "B\u00f8ger", "author": "Marie Ravn Nielsen", "date": ["2020-03-20 14:30"], "title": ["Caspar s\u00e6tter ord p\u00e5 coronakrisen: 'Panikken lukker ned for logikken'"], "title_summary": ["En spontan id\u00e9 fra digter Caspar Eric er nu blevet til en blog og podcast om den krise, vi st\u00e5r i."], "image_caption": "Caspar Eric skriver hver dag et \u00e6rligt digt om livet under coronakrisen og om alle de tanker, der opst\u00e5r, n\u00e5r man sidder derhjemme. (Foto:\u00a0Jacob Erbahn \u00a9\u00a0Scanpix) I sine digte s\u00e6tter Caspar Eric blandt andet ord p\u00e5 de bekymringer, man kan have i disse dage, men ogs\u00e5 p\u00e5 de gode oplevelser, der kan dukke op \u2013 s\u00e5som en hyggelig formiddag med k\u00e6resten. (Foto:\u00a0Jacob Ehrbahn \u00a9\u00a0Scanpix)"}
{"id": 188, "text": "Mafia. Egentlig er det et syditaliensk ord, der betyder noget i retning af pralende og selvsikker adf\u00e6rd. Men n\u00e5r du h\u00f8rer ordet, kommer du formentlig til at t\u00e6nke p\u00e5 gamle m\u00e6nd, der sidder i m\u00f8rke baglokaler og tr\u00e6kker i tr\u00e5de takket v\u00e6re unge h\u00e5ndlangere i lange overfrakker og bl\u00f8de hatte. Du kommer til at t\u00e6nke p\u00e5 blodspr\u00f8jtende skuddueller p\u00e5 restauranter. P\u00e5 iskolde maskinpistol-nedplafninger af mennesker p\u00e5 indk\u00f8b. Og m\u00e5ske endda p\u00e5 smukke, uskyldsrene hustruer, der elsker deres m\u00e6nd og slet ikke tror p\u00e5, at de kan finde p\u00e5 alt det slemme, man siger om dem. Men pr\u00f8v at skylle de billeder fra tonsvis af amerikanske, italienske og s\u00e5m\u00e6nd ogs\u00e5 danske film ud af din hjerne. V\u00e6k med maskinpistolerne, de italienske gloser, de gamle m\u00e6nd og de trofaste, uskyldsrene hustruer. V\u00e6k med New York, Las Vegas, Palermo og Nordvest. T\u00e6nk i stedet p\u00e5 en lille by p\u00e5 Sydlolland, Nordfyn eller i Vestjylland. En af den slags, du kun kender, fordi du k\u00f8rer igennem den p\u00e5 vej til stranden. Og t\u00e6nk p\u00e5 en dame i sin bedste alder med godt med makeup og h\u00f8je h\u00e6le, der sidder i sit k\u00f8kken i et klassisk dansk parcelhus og tr\u00e6kker i tr\u00e5dene henover myslien og morgenosten. Danske 'K\u00f8d & Blod' tr\u00e6kker t\u00e6ppet v\u00e6k under vores tilgang til mafiaen gennem Sidse Babett Knudsens rolle som Bodil, der bruger sine tre voksne s\u00f8nner til at holde gang i en familieforretning med udl\u00e5n og g\u00e6ldsinddrivelse. Findes den slags derude i Danmark? Det g\u00f8r det vel, men det er s\u00e5dan set lige meget. 'K\u00f8d & Blod' er ikke en socialrealistisk gangsterfilm, men - som titlen afsl\u00f8rer - et fors\u00f8g p\u00e5 at unders\u00f8ge blodets b\u00e5nd i de familiesammenh\u00e6nge, som mafiafilm altid s\u00e6tter p\u00e5 spidsen. Det g\u00f8r instrukt\u00f8r Jeanette Nordahl og medforfatter Ingeborg Tops\u00f8e via Bodils niece, 17-\u00e5rige Ida. Hun mister sin mor, alts\u00e5 Bodils s\u00f8ster, og m\u00e5 rykke ind hos familien vel vidende om, at hendes mor i sin tid rev alle b\u00e5nd til Bodil over. S\u00e5 er sp\u00f8rgsm\u00e5let, hvor tykt blodet flyder i Idas \u00e5rer, mens hun gradvist opdager, hvad Bodil og hendes s\u00f8nner g\u00e5r og fifler med. Og det er ikke kun Idas blodmassefylde, der skal testes. Ogs\u00e5 s\u00f8nnerne Jonas, David og Mads \u2013 og k\u00e6resterne Marie og Anna \u2013 fors\u00f8ger p\u00e5 hver deres m\u00e5de at finde en balance mellem moral og fornuft og k\u00f8d og blod. Sv\u00e6rest er det for David, der ofte forsvinder uden et ord, men til geng\u00e6ld st\u00e5r for det mest beskidte arbejde, n\u00e5r der skal drives penge ind p\u00e5 anonyme g\u00e5rde. David bliver fortrinligt vakt til live i 'K\u00f8d & Blod' af Elliott Crosset Hove, og i det hele taget bliver filmen styret pr\u00e6cist i land af skuespillere, der lige n\u00f8jagtig kridter deres figurer op uden at skeje ud eller fors\u00f8ge at stj\u00e6le billedet. Ingen i persongalleriet er decideret fuldfede menneskeportr\u00e6tter, som man f\u00e5r lyst til enten at elske eller hade. De er snarere skitser, der alle har en funktion i forhold til at beskrive familieb\u00e5ndenes tykkelse. Det g\u00f8r 'K\u00f8d & Blod' til en stramt orkestreret unders\u00f8gelse af ordsproget \"Blod er tykkere end vand\". Der er rigeligt med plads til, at tilskuerne selv kan g\u00e5 p\u00e5 opdagelse i figurerne. Men samtidig mangler der ogs\u00e5 noget irrationalitet, noget uforudsigelighed i et meget kontrolleret manuskript. Dermed ikke sagt, at det havde v\u00e6ret fedt med nogle biljagter og blodige skuddueller. Tv\u00e6rtimod. Det er sk\u00f8nt at slippe for mafiafilmens klassiske fl\u00f8deskum og glasur for en gangs skyld. Det virker dog til tider som om, at Nordahl og Tops\u00f8e har v\u00e6ret mere optaget af et koncept end af at slippe en h\u00e5ndfuld mennesker og en historie l\u00f8s. Men det \u00e6ndrer ikke ved, at makkerparret har skabt en velspillet, originalt komponeret og anderledes familiefilm, der virkelig piller mafiabegrebet ned p\u00e5 jorden. Helt derned, hvor det lige knap er til at kende, fordi det pludselig er blevet til noget, vi ikke har m\u00f8dt f\u00f8r.", "annotations": [{"label": 2, "user": 1}], "meta": {}, "annotation_approver": null, "hash_id": 557132753506594397, "scrape_date": ["2020-03-21 13:18:13"], "url": ["https://www.dr.dk/nyheder/kultur/film/nyt-dansk-mafiadrama-er-helt-uden-skuddueller-og-biljagter-og-det-virker"], "section": "Film og serier", "date": ["2020-03-12 05:33"], "title": ["Nyt dansk mafiadrama er helt uden skuddueller og biljagter - og det virker!"], "title_summary": ["I 'K\u00f8d & Blod' m\u00f8der vi blandt andet Sidse Babett Knudsen som l\u00e5nehajen Bodil."], "image_caption": "'K\u00f8d & blod' er Jeanette Nordahls f\u00f8rste spillefilm som instrukt\u00f8r. (Foto:\u00a0Chr. Geisn \u00a9\u00a0Scanbox) Sidse Babett Knudsen spiller den h\u00e5rdf\u00f8re matriark Bodil, der styrer familien med fast h\u00e5nd. (Foto:\u00a0Chr. Geisn \u00a9\u00a0Scanbox) I 'K\u00f8d & blod' mister 17-\u00e5rige Ida sin mor i en bilulykke. Hun flytter derefter ind hos sin moster Bodil, der ikke er helt fin i kanten. (Foto:\u00a0Chr. Geisn \u00a9\u00a0Scanbox) (\u00a9\u00a0Scanbox)"}
{"id": 189, "text": "Coronakrisen kradser, og diverse streamingtjenester er efterh\u00e5nden ved at v\u00e6re afs\u00f8gt for fede film. Men er du s\u00e5 sm\u00e5t ved at f\u00e5 firkantede \u00f8jne af sk\u00e6rmkiggeri, kunne det v\u00e6re, du skulle overveje at \u00e5bne en bog. M\u00e5ske ligger den allerede u\u00e5bnet p\u00e5 natbordet, hvor den har ligget, siden du fik den i julegave for tre m\u00e5neder siden. P\u00e6nt pakket ind i din skyldf\u00f8lelse over ikke at have l\u00e6st en eneste side endnu. Eller m\u00e5ske har du en masse gode intentioner om at udnytte den ekstra hjemmetid til endelig at blive et bel\u00e6st menneske - men uden b\u00f8ger at gribe ud efter. Fat mod. Vi har allieret os med Jane Andersen, der st\u00e5r bag bogblogger.dk, som her udpeger fem st\u00e6rke b\u00f8ger, du kan give dig i kast med, hvis du vil have krisen lidt p\u00e5 afstand. - N\u00e5r man s\u00e6tter sig ned med god bog, s\u00e5 forsvinder man ind i en anden verden og lukker ned for sit eget liv og har fokus p\u00e5 noget andet, siger hun og forts\u00e6tter: - L\u00e6sning kan v\u00e6re et frikvarter fra den sv\u00e6re tid, vi er i lige nu. - Den er skrevet og en ung kvinde, som mister sin mor. Den handler om tabet og sorgen. For at kunne m\u00e6rke sig selv og for at g\u00e5 ned i kroppen, har hun en del sex i denne her periode, efter tabet af sin mor. Simpelthen for at f\u00e5 kontakt til sin krop igen. Hun modtog i 2019 Bogforums debutantpris for bogen. - Den handler om en 27-\u00e5rig kvinde, der flytter i kollektiv i skoven med kammerater og sin k\u00e6reste. Hun g\u00e5r i gang med et kunstprojekt, men har sv\u00e6rt ved at tage hul p\u00e5 det og kommer i tanke om en traumatiserende oplevelse, hun havde som 13-\u00e5rig, hvor hun ikke var klar over, at hun var genstand for den voksne mands blik. - Den handler om selvskade og kropsskam. Og om den modne mands blik p\u00e5 den helt unge piges krop. Men ogs\u00e5 om, hvordan kunsten kan bearbejde nogle af de traumer, man kan have med sig. Den er vigtig i denne her tid, hvor vi snakker s\u00e5 meget om krop og skam. - Hvis man ikke er interesseret i at f\u00e5 b\u00f8rn, kan man l\u00e6se Dy Plambecks 'Til min s\u00f8ster'. Den starter med en f\u00f8dselsscene, som er utrolig autentisk. Og f\u00f8dsler er ikke d\u00e9t, der ligefrem inspirerer folk til selv at f\u00e5 dem. - Det er en virkelig velskrevet bog, der handler om st\u00e6rke kvinder og kvindekroppen og de safter og kr\u00e6fter, kroppen kan byde. Og selvom det lyder som feministisk litteratur, s\u00e5 synes jeg, den er v\u00e6rd at l\u00e6se b\u00e5de for m\u00e6nd og kvinder. Det er en stor fort\u00e6lling om liv og d\u00f8d. Om job og k\u00e6rlighed og sorg og tab. Der er garanti for gr\u00e5d og grin, n\u00e5r man l\u00e6ser den. Den handler om en bitter 60-\u00e5rig mand i en mindre provinsby i Sverige. Man starter med at t\u00e6nke \"hvor er han irriterende. Hvad er hans problem?\". Men s\u00e5 f\u00e5r vi viklet hans liv ud og forst\u00e5r langsomt, hvorfor han handler og agerer, som han g\u00f8r. Det er et lille persongalleri. Det er ham og de andre i byen, men der er alligevel store ting p\u00e5 spil. - Det er en roman fra 1748 om en prositiueret, og det er ikke s\u00e5 politisk korrekt, men hvis man kan se bort fra det, s\u00e5 er det en god bog om samv\u00e6r mellem m\u00e6nd og kvinder p\u00e5 en erotisk m\u00e5de. - Den er megamorsom og lummer og fr\u00e6k. Jeg har h\u00f8rt flere spekulere i, om vi kommer til at se en masse coronababyer i december, og det vil jeg mene, der er risiko for, hvis man l\u00e6ser denne bog. Den er jo meget gammel, s\u00e5 alle sex-delene er omskrevet p\u00e5 en finurlig m\u00e5de.", "annotations": [{"label": 2, "user": 1}], "meta": {}, "annotation_approver": null, "hash_id": 526155447590343901, "scrape_date": ["2020-03-21 13:18:14"], "url": ["https://www.dr.dk/nyheder/kultur/boeger/garanti-graad-og-grin-her-er-boegerne-du-skal-laese-lige-nu"], "section": "B\u00f8ger", "author": "Christian Mejdahl", "date": ["2020-03-18 06:00"], "title": ["'Garanti for gr\u00e5d og grin': Her er b\u00f8gerne, du skal l\u00e6se lige nu"], "title_summary": ["Vi guider dig til fem bud p\u00e5 b\u00f8ger, der kan distrahere dig fra coronasituationen."], "image_caption": "Liv Nimand Duv\u00e5 er en af de forfattere, du kan give dig i kast med, hvis du ikke orker mere tv og br\u00e6tspil med familien i disse coronatider. (\u00a9\u00a0Pressefoto) Amalie Langballe er 28 og uddannet journalist. Hendes debutroman 'Forsvindingsnumre' udkom sidste \u00e5r. (Foto:\u00a0Torben Huss \u00a9\u00a0Ritzau Scanpix) Forfatter Liv Nimand Duv\u00e5 er 33 \u00e5r, og hendes roman 'Rosenreglen' udkom sidste \u00e5r. (Foto:\u00a0Martin Lehmann \u00a9\u00a0Ritzau Scanpix) Dy Plambeck er 39 og uddannet fra forfatterskolen i 2004. Hendes roman 'Til min s\u00f8ster' udkom i 2019. (Foto:\u00a0Gregers Tycho \u00a9\u00a0Ritzau Scanpix) Fredrik Backman er en svensk forfatter. Hans bog 'En mand der hedder Ove' udkom i 2012. (Foto:\u00a0JOHAN NILSSON \u00a9\u00a0Ritzau Scanpix) 'Fanny Hill - en gl\u00e6despiges erindringer' er skrevet af John Cleland, der fik bogen udgivet helt tilbage i 1748. (\u00a9\u00a0Getty Images)"}
{"id": 190, "text": "'Westworld' kom som HBO's helt store, nye satsning, da k\u00e6mpehittet 'Game of Thrones' stoppede sidste \u00e5r. Det virkede fuldst\u00e6ndigt logisk at pr\u00f8ve at lave en megaambiti\u00f8s science fiction-serie som afl\u00f8ser. En anden fantasy-serie havde v\u00e6ret for oplagt og ville virke som en tynd kopi n\u00e6sten uanset hvad. S\u00e5 'Westworld' skulle bringe science fiction helt ind i den voksne mainstream, ligesom 'Game of Thrones' havde gjort det med fantasy. S\u00e5dan gik det bare ikke helt. F\u00f8rste s\u00e6son startede egentlig lovende med store skuespillere som Sidse Babett Knudsen og Anthony Hopkins og en sjov, grotesk pr\u00e6mis om et mareridt af en forlystelsespark, hvor rige mennesker kunne misbruge og mishandle menneskelignende robotter. Hvorefter robotterne begyndte at f\u00e5 lyst til at h\u00e6vne sig. S\u00e5 langt, s\u00e5 fedt. Men fra anden s\u00e6son kom selvh\u00f8jtideligheden, langsommeligheden og den uhyrligt komplicerede fort\u00e6llem\u00e5de til at overskygge serien. 'Westworld' kn\u00e6kkede selv de mest hardcore serien\u00f8rder undervejs. Hvis du, der l\u00e6ser dette n\u00e5ede til vejs ende af s\u00e6son to uden tvang, har du min evige respekt. I en af de sidste scener af anden s\u00e6son v\u00e5gner en af robotterne, Bernard, forvirret op og siger \"er det her virkeligheden? Er det her nu?\" Og jeg m\u00e5 bare sige, at det er pr\u00e6cis den f\u00f8lelse, man har som seer i s\u00e6son to. Nu har tredje s\u00e6son lige haft premiere, og seriens skabere Lisa Joy og Jonathan Nolan (jeps, Christopher Nolans bror) har lyttet til vores frustrationer og givet den et ordentligt spark ud af forlystelsesparken. De pr\u00f8ver faktisk at g\u00f8re alt muligt for at g\u00f8re det b\u00e5de lettere og sjovere at f\u00f8lge med. Vi f\u00e5r for eksempel at vide, at vi er i 2058, og Aaron Paul (Jesse Pinkman fra 'Breaking Bad') spiller en helt ny hovedperson, vi kan forholde os til. Hvis man bliver i computerterminologien, kan man jo kalde det et bl\u00f8dt . S\u00e5 her er de vigtigste ting, du lige skal have styr p\u00e5 for at kunne hoppe p\u00e5 tredje s\u00e6son. Ogs\u00e5 selvom du aldrig kom helt med de to forrige. F\u00f8rste scene er som et forfriskende, iskoldt glas vand i hovedet oven p\u00e5 anden s\u00e6sons uendelige psykologiske og metafysiske diskussioner om fri vilje, algoritmer og traumatisk bevidsthed. Robotten Dolores er brudt ind hos en rigmand, der har voldtaget hende i forlystelsesparken til hans polterabend. Han er klam, og hun kommer for at h\u00e6vne sig. Den store forandring her er, at vi nu ved, at vi er ude i den virkelige verden, og derfor f\u00f8les det for f\u00f8rste gang som om, at der for alvor kommer noget p\u00e5 spil. Sl\u00e5r hun rigmanden ihjel, kan han nemlig ikke bare blive repareret igen. Hvis hun tager alle hans penge, er det rigtige penge og ikke bare Tivoli-billetter. Tredje s\u00e6son lader til at fort\u00e6lle historien om, hvad der sker, i de tre m\u00e5neder efter robotterne har gjort opr\u00f8r og er stukket af fra forlystelsesparken. Helt utroligt lige-ud-af-landevejen for 'Westworld'. Det vil alts\u00e5 sige, at ud over det faktum, at robotterne er kommet ud derfra, kan du godt glemme det meste af det, der skete i 'Westworld'. Der er kun lige et par pointer, som Dolores og de andre rebeller har taget med ud. F\u00f8rst og fremmest er en af de helt store afsl\u00f8ringer fra anden s\u00e6son, at det ikke bare er robotternes bevidsthed, der bliver opbevaret digitalt, men ogs\u00e5 menneskers. Delos, firmaet, der st\u00e5r bag Westworld, bruger ogs\u00e5 parken til at samle information p\u00e5 deres g\u00e6ster (indsamlet gennem cowboyhattene, hvilket er genialt). Det finder Dolores ud af, da hun finder informationen i den mystiske megaserverpark The Forge. Og nu kan hun alts\u00e5 bruge den til at h\u00e6vne sig. For eksempel ved at hacke voldelige superinvestorers sikkerhedssystemer og stj\u00e6le deres penge. En af de personer, der spankulerer omkring i Delos er i virkeligheden en robot. Charlotte Hale, spillet af Tessa Thompson, bliver dr\u00e6bt af Dolores i slutningen af anden s\u00e6son. Hun er ikke den, andre tror hun er. Og vi ved faktisk heller ikke, hvem hun er endnu. For vi ved ikke, hvad der ligger gemt p\u00e5 hendes \"perle\". Perlen er en robots personlighed og bevidsthed i Westworld. Dolores brugte robotten Charlotte Hales krop til at komme ud af parken. Hun slog Charlotte Hale ihjel og puttede sin egen perle ind i en robotkopi af hendes krop, s\u00e5 hun kunne derfor flygte uden at blive opdaget. Da hun kom ud, byggede hun en ny krop til sig selv, nemlig hendes gamle krop i form af skuespilleren Evan Rachel Wood. Men hun smuglede ogs\u00e5 fem andre perler med ud, og en af dem er nu i Charlotte Hales krop. Vi ved bare ikke hvem. Lidt forvirrende, Efter hun er kommet ud af Westworld, bygger Dolores ogs\u00e5 en ny kopi af Bernard. Han var chefprogramm\u00f8r i Delos, s\u00e5 han er god til computere og algoritmer. Han er ogs\u00e5 vores moderate Martin Luther King-type til Dolores' mere militante Malcolm X-type. Han er mere fredeligt anlagt og mere skeptisk overfor vold og h\u00e6vn. Han var ogs\u00e5 k\u00e6rester med Sidse Babett Knudsens figur i f\u00f8rste s\u00e6son. I slutningen af anden s\u00e6son siger Dolores til ham, at selvom de p\u00e5 en m\u00e5de er fjender, fordi de griber opr\u00f8ret helt forskelligt an, er der brug for dem begge. S\u00e5 hun har lavet en ny kopi af ham og lader ham leve. Men han er blevet syndebuk for massakren i forlystelsesparken og er p\u00e5 flugt. S\u00e5 med en klarere struktur, en mere fremadskridende fort\u00e6llem\u00e5de, f\u00e6rre personer og mere underholdende scener, er der pustet nyt liv i 'Westworld'. Den bliver aldrig det genrebrydende, popkulturelle chok som 'Game of Thrones' var. Men mindre kan nok ogs\u00e5 g\u00f8re det. M\u00e5ske vil den genfinde sine ben fra f\u00f8rste s\u00e6son, hvor den var en velfungerende sci fi-historie med nogle sjove perspektiver p\u00e5 vores s\u00f8deste fantasier og v\u00e6rste mareridt om kunstig intelligens. Under alle omst\u00e6ndigheder er det meget rart at se noget, hvor den eneste virus der er med, er en computervirus.", "annotations": [{"label": 2, "user": 1}], "meta": {}, "annotation_approver": null, "hash_id": 9060408630470545052, "scrape_date": ["2020-03-21 13:18:14"], "url": ["https://www.dr.dk/nyheder/kultur/film/mangler-du-ogsaa-en-ny-serie-en-af-tidens-stoerste-sci-fi-satsninger-venter-paa"], "section": "Film og serier", "author": "Kasper Lundberg", "date": ["2020-03-19 06:05"], "title": ["Mangler du ogs\u00e5 en ny serie? En af tidens st\u00f8rste sci-fi-satsninger venter p\u00e5 dig"], "title_summary": ["Vi g\u00f8r dig klar til HBO's k\u00e6mpesatsning 'Westworld', der er klar med en ny s\u00e6son."], "image_caption": "'Westworld' var for h\u00f8jtflyvende i anden s\u00e6son men det ser ud til, at instrukt\u00f8rerne har taget det til sig. (\u00a9\u00a0HBO Nordic) Dolores, der er spillet af Evan Rachel Wood, er en af parkens \u00e6ldste robotter. Hun er flere gange blevet voldtaget af parkens g\u00e6ster, der betaler parken for at udleve deres mest voldelige fantasier. (\u00a9\u00a0HBO Nordic) Robotten Dolores bryder ud fra Westworld og vil nu have h\u00e6vn over de rigm\u00e6nd, der har bes\u00f8gt parken. (\u00a9\u00a0HBO Nordic) Charlotte Hale m\u00e5tte lade livet i s\u00e6son to. Men hendes krop b\u00e6rer nu p\u00e5 en andens bevidsthed. Vi ved bare ikke, hvem det er endnu. (\u00a9\u00a0HBO Nordic) Robotten Bernard havde en hed romance med Sidse Babett Knudsens karakter Theresa. (\u00a9\u00a0HBO Nordic)"}
{"id": 191, "text": "Tusindvis af danskere, tyskere og svenskere holder hvert \u00e5r ferie p\u00e5 Bornholm, men turister fra resten af verden har nu ogs\u00e5 f\u00e5et \u00f8jnene op for den danske \u00f8 i \u00d8sters\u00f8en. Sidste \u00e5r overnattede 7.600 udenlandske g\u00e6ster, som ikke kommer fra nabolandene, p\u00e5 st\u00f8rre bornholmske hoteller og feriecentre. Det tal var steget markant siden 2008, hvor 4.600 g\u00e6ster fra andre lande end vores nabolande overnattede. Det viser tal fra Danmarks Statistik. Doris Breinstampf fra Frankenmarkt i \u00d8strig er en dem, der er k\u00f8rt over 1.000 kilometer for at komme til \u00f8en. - For tre \u00e5r siden s\u00e5 jeg en dokumentar om Bornholm i fjernsynet, og \u00f8en fremstod s\u00e5 smuk og fascinerende, at jeg bare m\u00e5tte hertil, siger \u00f8strigeren, som har tilbragt to uger p\u00e5 \u00f8en med sin mand og b\u00f8rn. Ogs\u00e5 uden for Europa er Bornholm blevet en mere kendt destination, og det m\u00e6rker man i \u00f8ens turistinformation. - Vi m\u00e6rker tendensen p\u00e5 flere forskellige m\u00e5der. Der kommer rigtig mange forskellige nationaliteter i vores turistinformation p\u00e5 havnen. Senest har vi haft bes\u00f8g af turister fra Argentina, USA og s\u00e5gar den franske \u00f8 R\u00e9union i det indiske ocean, siger Pernille Kofod Lydolph, der er direkt\u00f8r for Destination Bornholm. Det samme billede viser tallene om overnatninger fra Danmarks Statistik. I 2008 benyttede 744 ikke-europ\u00e6iske udl\u00e6ndinge klippe\u00f8ens st\u00f8rre hoteller og feriecentre, mens antallet var pr\u00e6cis 2.000 sidste \u00e5r. Og selvom st\u00f8rstedelen af turisterne p\u00e5 Bornholm fortsat kommer fra Danmark og nabolandene i \u00d8sters\u00f8regionen, er den internationale tendens spirende, fort\u00e6ller Pernille Kofod Lydolph. Det skyldes blandt andet den positive omtale, \u00f8en har f\u00e5et i de senere \u00e5r \u2013 eksempelvis kom Bornholm sidste \u00e5r i selskab med middelhavs\u00f8en Korsika og Guadeloupe i Caribien med nomineringen til verdens bedste \u00f8, som det internationale rejsemagasin Travel+Leisure st\u00e5r for. Det er dog ikke alle turister, der har helt s\u00e5 store tanker om Bornholm. - Jeg vil mene, at det er et sted, som man kun bes\u00f8ger \u00e9n gang for at opleve det, s\u00e5 selvom det har v\u00e6ret dejligt at opleve, kommer jeg nok ikke tilbage, lyder det fra Andy Claridge fra Wolverhampton i England, der har savnet flere liggestole og parasoller p\u00e5 strandene i de tre dage, han har tilbragt p\u00e5 \u00f8en med sin hustru. S\u00e5 n\u00e6ste gang g\u00e5r turen til Tyrkiet. Sidste \u00e5r overnattede over 106.000 udenlandske turister p\u00e5 et bornholmsk hotel eller feriecenter.", "annotations": [{"label": 2, "user": 1}], "meta": {}, "annotation_approver": null, "hash_id": 6652330107855844178, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/bornholm-er-blevet-et-internationalt-rejsemaal-jeg-maatte-bare-hertil"], "section": "Bornholm", "author": "Frederik Sundby-Lebech", "date": ["2019-07-27 10:05"], "title": ["Bornholm er blevet et internationalt rejsem\u00e5l: 'Jeg m\u00e5tte bare hertil'"], "title_summary": ["Et stigende antal turister rejser langt for at holde ferie p\u00e5 klippe\u00f8en."], "image_caption": "Flere og flere internationale turister bes\u00f8ger Bornholm. Enkelte kommer helt fra den franske \u00f8 R\u00e9union i det indiske ocean for blandt andet opleve Store Torv i R\u00f8nne. (Foto:\u00a0Frederik Sundby-Lebech - DR Bornholm) P\u00e5 Gall\u00f8kken syd for R\u00f8nne ligger en af de mange bornholmske strande, som nogle turister rejser langt for at ligge p\u00e5 - til de flestes tilfredshed. (Foto:\u00a0Frederik Sundby-Lebech - DR Bornholm)"}
{"id": 192, "text": "P\u00e5 havnen i R\u00f8nne har Michael Finne Nielsen sat kursen mod en hyggetur til Sverige med k\u00e6resten og hendes to b\u00f8rn. Da han indl\u00f8ser sin f\u00e6rgebillet i Bornholmslinjens terminal, spytter check in-standeren automatisk en lap papir ud. \"I shoppen ombord kan du, ved at fremvise denne billet, k\u00f8be 1 pakke toldfrie cigaretter for hver person over 18 \u00e5r, st\u00e5r der p\u00e5 den.\" Hverken Michael Finne Nielsen eller k\u00e6resten Sanna Kok-Hansen forst\u00e5r, hvorfor de og b\u00f8rnene skal opfordres til at k\u00f8be tobak p\u00e5 rejsen. - Jeg synes, at det er ret . Og det er noget svineri at give folk s\u00e5dan noget. Der er b\u00f8rn jo, der kigger med, siger Michael mens k\u00e6resten stemmer i: - Det er da fuldst\u00e6ndig idiotisk, lyder det. Det rejsende par er ikke de eneste, der undrer sig over ordningen med automatiske tobakskuponer, som udleveres til alle passagerer b\u00f8rn inkluderet. Et flertal af Folketingets sundhedsordf\u00f8rere, som DR Bornholm har kontaktet i en rundsp\u00f8rge, mener nemlig, at rederiet med ordningen opfordrer til rygning. - Vi k\u00e6mper p\u00e5 alle mulige fronter for at s\u00f8rge for, at b\u00f8rn ikke begynder at ryge. B\u00f8rn m\u00e5 ikke k\u00f8be cigaretter, og derfor giver det heller ikke mening, at man vifter dem om n\u00e6sen med en tobakskupon, lyder det fra SF\u2019s sundhedsordf\u00f8rer Kirsten Normann Andersen. Tobakskuponer anvendes desuden af rederiet Forsea p\u00e5 ruten Helsing\u00f8r-Helsingborg og p\u00e5 Scandlines ruter til Tyskland. Og netop p\u00e5 en tur til Tyskland oplevede Dansk Folkepartis sundhedsordf\u00f8rer Liselott Blixt, at hendes tre m\u00e5neder gamle barnebarn fik udleveret en tobakskupon af rederiet, hvilket hun undrede sig over. Hun mener lige som ordf\u00f8rerne fra Venstre, Radikale Venstre, Dansk Folkeparti, SF, Enhedslisten og Alternativet, at kuponerne b\u00f8r afskaffes, og derfor vil de tage sagen op med sundhedsminister, Magnus Heunicke (S). - Ministeren m\u00e5 p\u00e5 banen og give klare svar p\u00e5, hvordan regeringen vil sikre, at b\u00f8rn og unge ikke opfordres til at k\u00f8be tobak, lyder det blandt andre fra Venstres sundhedsordf\u00f8rer, Jane Heitmann. Tobakskuponerne m\u00f8der desuden kritik fra Kr\u00e6ftens Bek\u00e6mpelse, der mener, at rederierne med ordningen reklamerer for tobak. Og det er s\u00e6rligt problematisk i en tid, hvor flere unge v\u00e6lger cigaretterne til, lyder det fra Niels Them, der er projektchef for tobaksforebyggelse i Kr\u00e6ftens Bek\u00e6mpelse. - Vi er s\u00e6rligt optagede af, at b\u00f8rn og unge ikke begynder at ryge. Hver dag begynder 40 b\u00f8rn og unge at ryge i Danmark. Og alt hvad vi kan g\u00f8re for at forebygge det, mener vi, at man skal g\u00f8re, siger han. Rederiernes kuponsystem m\u00f8der ogs\u00e5 kritik fra lektor i punktafgifter ved Syddansk Universitet, Jette Thygesen. - Jeg synes, at det er en ualmindelig d\u00e5rlig ordning. Is\u00e6r at man udleverer kuponer til alle, for b\u00f8rn kan jo alligevel ikke bruge dem til andet end at for\u00e6re dem v\u00e6k eller s\u00e6lge dem. Og desuden opfordrer man til at k\u00f8be tobak p\u00e5 den m\u00e5de, lyder det. P\u00e5 f\u00e6rgeruter mellem Danmark og Norge er det toldfri tobakssalg indrettet anderledes. Her dokumenterer rederierne salget p\u00e5 baggrund af passagerernes billetter, s\u00e5 de ikke f\u00e5r en tobakskupon i h\u00e5nden p\u00e5 noget tidspunkt. Den l\u00f8sning mener b\u00e5de Kr\u00e6ftens Bek\u00e6mpelse og flere af sundhedsordf\u00f8rerne, at man b\u00f8r lade sig inspirere af. - Det lyder som en rigtig fornuftig l\u00f8sning, der ville v\u00e6re mere moralsk rimelig end tilf\u00e6ldet er i dag, siger Kirsten Normann Andersen (SF). Rederierne p\u00e5peger, at holder sig til de g\u00e6ldende regler p\u00e5 omr\u00e5det. - Vi retter os efter de til enhver tid g\u00e6ldende p\u00e5bud, lyder det fra Scandlines\u2019 kommunikationschef, Anette Ustrup Svendsen. Og hos Bornholmslinjen lyder meldingen: - For os er det vigtigste, at reglerne p\u00e5 omr\u00e5det bliver overholdt, og at l\u00f8sningen fungerer godt for brugerne. G\u00e6sterne er tilfredse med den, og derfor benytter vi den indtil videre, skriver marketingschef, Mikkel Hybel i en mail til DR Bornholm. Hos Forsea, der sejler mellem Helsing\u00f8r og Helsingborg, erkender administrerende direkt\u00f8r, Johan R\u00f6stin, at tobakskuponerne h\u00f8rer en anden tid til. - Der er en \u00e5relang tradition for at bruge tobakskuponer p\u00e5 vores rute. Og nu hvor sagen bliver taget op, kan jeg egentlig godt se, at det er en problematisk ordning, siger han.", "annotations": [{"label": 2, "user": 1}], "meta": {}, "annotation_approver": null, "hash_id": -1330914238750908121, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/faergepassagerer-i-alle-aldre-opfordres-til-koebe-tobak-ministeren-maa"], "section": "Bornholm", "author": "Frederik Sundby-Lebech", "date": ["2019-08-05 04:30"], "title": ["F\u00e6rgepassagerer i alle aldre opfordres til at k\u00f8be tobak: \u2019Ministeren m\u00e5 p\u00e5 banen\u2019"], "title_summary": ["P\u00e5 mange danske f\u00e6rger uddeles tobakkuponer - ogs\u00e5 til b\u00f8rn."], "image_caption": "S\u00e5dan ser en tobakskupon ud hos Bornholmslinjen. Scandlines anvender lignende kuponer p\u00e5 deres ruter til Tyskland ligesom rederiet Forsea, der sejler mellem Helsing\u00f8r og Helsingborg."}
{"id": 193, "text": "N\u00e5r man rejser fra K\u00f8benhavn til eksempelvis Bornholm, Jylland eller Malm\u00f8 via bus, skal man ofte tr\u00e6kke sin rullende kuffert over til busholdepladserne p\u00e5 Ingerslevsgade, som ligger t\u00e6t p\u00e5 K\u00f8benhavns Hovedbaneg\u00e5rd og DGI Byen. Men det er ikke kun bagagens v\u00e6gt, der kan give sved p\u00e5 panden, n\u00e5r man skal finde frem til den lange r\u00e6kke af busser, der holder langs cykelstien. For det kan v\u00e6re decideret farligt at stige ombord p\u00e5 bussen. Der er nemlig for mange cyklister og for mange biler, der kan g\u00f8re str\u00e6kningen farlig. Buspassagererne skal nemlig st\u00e5 p\u00e5 cykelstien, n\u00e5r bagagen skal pakkes, og n\u00e5r de skal ind i bussen. Det er i hvert fald meldingen fra flere organisationer, som ofte benytter sig af den t\u00e6ttrafikerede busholdeplads i hjertet af K\u00f8benhavn. En af dem er \u00c6ldre Sagen Bornholm, hvis medlemmer ofte benytter sig af busruterne Rute 700 eller Kombardo Expressen, som transporterer passagerer til Bornholm via Sverige: - Der er en t\u00e6t bef\u00e6rdet cykelsti, man skal krydse for bare at komme ind i bussen. Det er en bekymring for vores medlemmer, siger n\u00e6stformand i \u00c6ldre Sagen Bornholm Steen Thomsen. Passagerne risikerer derfor, at en cyklist brager ind i dem. Dansk Persontransport, som er brancheorganisation for landets fjernbusser, kan sagtens genkende problematikken. Direkt\u00f8r Michael M\u00f8ller Nielsen p\u00e5peger, at det ikke alene er passagerne, som uds\u00e6ttes for fare, n\u00e5r de stiger ombord p\u00e5 busserne. Det g\u00f8r chauff\u00f8rerne og cyklisterne ogs\u00e5. Her n\u00e6vner han specifikt de bagageklapper, der sidder i begge sider af bussen. N\u00e5r chauff\u00f8ren \u00e5bner op for klapperne for at laste eller aflaste bagage, kan der opst\u00e5 farlige situationer p\u00e5 begge sider af bussen. - Hvis chauff\u00f8rerne \u00e5bner for klapperne p\u00e5 den side, der ligger ud mod vejen, risikerer de at blive k\u00f8rt ned. Hvis de \u00e5bner p\u00e5 siden mod cykelstien, s\u00e5 risikerer cyklisterne at blive halshugget, s\u00e5 Ingerslevsgade skal have nogle forbedringer, siger Michael M\u00f8ller Nielsen, der kalder gaden for decideret kaotisk. K\u00f8benhavns Kommune har i forvejen planlagt at anl\u00e6gge en st\u00f8rre fjernbusterminal ved Dybb\u00f8lsbro Station over for indk\u00f8bscenteret Fisketorvet, s\u00e5 fjernbusserne kan komme v\u00e6k fra Ingerslevsgade. Men den terminal forventes f\u00f8rst at st\u00e5 f\u00e6rdig i 2023. Men det er ikke optimalt, at passagerne skal vente i s\u00e5 lang tid p\u00e5 en ny terminal, mener n\u00e6stformand i \u00c6ldre Sagen Bornholm Steen Thomsen. - Jeg kan godt v\u00e6re temmelig bekymret for tidsperspektivet, fordi det betyder jo indirekte, at de forhold f\u00f8rst bliver rettet om fire \u00e5r, s\u00e5 jeg opfordrer st\u00e6rkt K\u00f8benhavns Kommune til at finde midlertidige l\u00f8sninger p\u00e5 problemet, siger han. Og det har kommunen ogs\u00e5 fors\u00f8gt. Den har i hvert fald v\u00e6ret i l\u00f8bende kontakt med blandt andet Dansk Persontransport, hvor der er kommet flere bud p\u00e5, hvordan sikkerheden kan forbedres, indtil terminalen st\u00e5r f\u00e6rdig. Eksempelvis er det blevet foresl\u00e5et, at man rykker cykelstien over p\u00e5 den anden side af gaden, s\u00e5 cyklisterne ikke l\u00e6ngere suser forbi passagerer og buschauff\u00f8rer, og kommunen har da ogs\u00e5 vist forst\u00e5else, siger Michael M\u00f8ller Nielsen: - Kommunen kan godt se, at der er et problem p\u00e5 Ingerslevsgade, men problemet er, at det tager lidt for lang tid at g\u00e5 fra tanke til handling, siger direkt\u00f8ren. K\u00f8benhavns Kommune kan ikke stille med en talsmand p\u00e5 grund af ferie, men i et skriftligt svar til DR Bornholm skriver kommunens Teknik- og Milj\u00f8forvaltning: - Teknik og Milj\u00f8forvaltningen i K\u00f8benhavns Kommune har unders\u00f8gt flere forskellige trafikl\u00f8sninger for at afhj\u00e6lpe konflikterne imellem buspassagerer og cyklister, men det har ikke v\u00e6ret muligt at finde en tilstr\u00e6kkelig god l\u00f8sning. Derfor afventer man den nye fjernbusterminal.", "annotations": [{"label": 2, "user": 1}], "meta": {}, "annotation_approver": null, "hash_id": -1501266849378820660, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/fjernbusser-i-opraab-passagerer-risikerer-blive-koert-ned-og-cyklister"], "section": "Bornholm", "author": "Dorte Holden Langemark Simon Kofoed Toft Morten S\u00f8g\u00e5rd Volff", "date": ["2019-07-20 07:10"], "title": ["Fjernbusser i opr\u00e5b: \u2019Passagerer risikerer at blive k\u00f8rt ned og cyklister halshugget\u2019"], "title_summary": ["Dansk Persontransport og \u00c6ldresagen kritiserer forholdene p\u00e5 Ingerslevsgade i K\u00f8benhavn."], "image_caption": "Det er is\u00e6r Ingerslevsgades cykelsti, som er placeret mellem busserne og fortovet, der volder problemer for chauff\u00f8rer, cyklister og passagerer. Arkivfoto. (Foto:\u00a0ASGER LADEFOGED \u00a9\u00a0Scanpix) Dansk Persontransport har oplevet, at der er cyklister og passagerer, som er kommet galt afsted p\u00e5 cykelstien. Arkivbillede. (Foto:\u00a0ASGER LADEFOGED \u00a9\u00a0Scanpix)"}
{"id": 194, "text": "De lilla kl\u00f8vermarker p\u00e5 Bornholm har sj\u00e6ldent og farverigt bes\u00f8g i \u00e5r. Blandt de tusindvis af tidselsommerfugle, admiraler, bl\u00e5fugle og citronsommerfugle er der i \u00e5r ogs\u00e5 enkelte eksemplarer af orange og gule h\u00f8sommerfugle - og is\u00e6r den orange er alts\u00e5 en meget sj\u00e6lden g\u00e6st. - Jeg har boet p\u00e5 Bornholm i snart 25 \u00e5r og har interesseret mig for sommerfugle lige s\u00e5 l\u00e6nge, og jeg har aldrig set den orange h\u00f8sommerfugl p\u00e5 \u00f8en f\u00f8r, siger Morten Top-Jensen. Han er blandt andet forfatter til flere sommerfugleb\u00f8ger om de sm\u00e5 lette og farverige insekter i b\u00e5de Danmark, Tyskland, Finland og Benelux-landene. Den gule h\u00f8sommerfugl er en lidt hyppigere g\u00e6st i Danmark, og i \u00e5r er begge sommerfugle ogs\u00e5 blevet spottet p\u00e5 Falster, M\u00f8n og ved Stevns for nogle uger siden. - Der er flere sammenfaldende grunde til, at vi ser h\u00f8sommerfuglene s\u00e5 h\u00f8jt mod nord i \u00e5r: Dels er mange kl\u00f8vermarker sydp\u00e5 visnet v\u00e6k i den voldsomme sommervarme, og dels har vi haft meget vind fra syd eller syd\u00f8st i \u00e5r, og sommerfuglene tr\u00e6kker kun i medvind, siger Morten Top-Jensen. Han tilf\u00f8jer, at der ogs\u00e5 er kommet us\u00e6dvanligt mange tidselsommerfugle til Danmark i \u00e5r, men mens de n\u00e6rmest skal t\u00e6lles i milliarder, skal h\u00f8sommerfuglene i Danmark t\u00e6lles i tusinder. De sj\u00e6ldne g\u00e6ster kr\u00e6ver varme, og selv om de m\u00e5ske n\u00e5r at l\u00e6gge \u00e6g, der udvikler sig, vil de ikke overleve en dansk vinter.", "annotations": [{"label": 2, "user": 1}], "meta": {}, "annotation_approver": null, "hash_id": 5321358471719470490, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/varmen-i-sydeuropa-har-sendt-sjaeldne-sommerfugle-til-danmark"], "section": "Bornholm", "author": "Josefine Alberg Lis Eils\u00f8e", "date": ["2019-08-09 13:45"], "title": ["Varmen i Sydeuropa har sendt sj\u00e6ldne sommerfugle til Danmark"], "title_summary": ["B\u00e5de gule og orange h\u00f8sommerfugle sv\u00e6rmer rundt i Bornholms kl\u00f8vermarker."], "image_caption": "Den orange h\u00f8sommerfugl elsker varme, s\u00e5 det er sj\u00e6ldent, vi ser den s\u00e5 langt mod nord som i \u00e5r. Men hede og dermed visne lucerne- og kl\u00f8vermarker mod syd har f\u00e5et sommerfuglene til at s\u00f8ge mod nord og de bornholmske r\u00f8dkl\u00f8vermarker. (Foto:\u00a0Morten Top-Jensen \u00a9\u00a0(c) DR) Den gule h\u00f8sommerfugl er ligesom sin artsf\u00e6lle orange h\u00f8sommerfugl mest glad for lucerne, men det findes ikke p\u00e5 Bornholm. Derfor har de valgt det n\u00e6stbedste alternativ, som er r\u00f8d kl\u00f8ver. (Foto:\u00a0Morten Top-Jensen \u00a9\u00a0(c) DR) Morten Top-Jensen har taget mere end 100.000 billeder af natsv\u00e6rmere og sommerfugle. Det er f\u00f8rste gang, han har set og fotograferet en orange h\u00f8sommerfugl p\u00e5 Bornholm i de snart 25 \u00e5r, han har boet der. (Foto:\u00a0Morten Top-Jensen \u00a9\u00a0(c) DR)"}
{"id": 195, "text": "I dag fyldes luften i Slotslyngen ved Hammershus p\u00e5 Bornholm med musik, n\u00e5r den 11. udgave af musikfestivalen \u201dWonderfestiwall\u201d l\u00f8ber af stablen. Her ventes tusindvis af g\u00e6ster at skr\u00e5le med p\u00e5 sangteksterne, svaje med lighterne og danse til tonerne, n\u00e5r Nik & Jay, Suspekt og The Minds of 99 og 21 andre kunstnere indtager scenen over de fire dage, festivalen varer. Men det er ikke alene kunstnerne og deres musik, som er omdrejningspunktet for festen p\u00e5 Bornholms Nordland. For festivalen er i h\u00f8j grad et samlingspunkt for bornholmerne. Det vurderer musikjournalist ved kulturmagasinet Soundvenue Kristian Karl, som selv bes\u00f8gte festivalen, da han skulle skrive en artikel om den bornholmske musikgruppe Nonsens i 2015. - Det virkede som et fint samlingspunkt og et v\u00e6rdifuldt og betydningsfuldt sted for bornholmerne, siger musikjournalisten, som fulgtes med Nonsens b\u00e5de f\u00f8r og under Wonderfestiwall. Festivalen er ogs\u00e5 p\u00e5 mange m\u00e5der et punktum for sommerens festivaler, og som den sidste fest under \u00e5ben himmel, inden sommeren pakker de varme temperaturer og de kraftige, varme solstr\u00e5ler sammen. - Det er selvf\u00f8lgelig en musikfestival f\u00f8rst og fremmest, men det f\u00f8les ogs\u00e5 som mere end det, fordi den ligger sent p\u00e5 sommeren, som et punktum for et vildt festival\u00e5r og et sted, hvor folk finder sammen for at have en sidste sensommerfest, siger Kristian Karl. Journalistens ord bakkes op af Anders Korvald, som havde siddet i k\u00f8 sammen med sin ven Marius Andersen siden klokken fem i morges for at f\u00e5 den bedste teltplads p\u00e5 Nordlandet. Han mener, at der er en hel del unge, som ikke kun ops\u00f8ger en liveudgave af de nyeste hits fra de mest popul\u00e6re kunstnere, men ogs\u00e5 f\u00e6llesskabet. - Mange af de unge her p\u00e5 Bornholm kommer til Wonder for at samles med andre unge for at f\u00e5 nye venner, siger Anders Korvald, der dog mest af alt gl\u00e6der sig til at tage en lur efterfulgt af en ordentlig h\u00e5ndfuld bajere. Og Wonderfestiwall er ikke alene bornholmernes fest, men ogs\u00e5 kunstnernes. For n\u00e5r de har stemt guitaren, sunget og festet til et v\u00e6ld af festivaler i l\u00f8bet af sommeren, s\u00e5 er det k\u00e6rkomment med et bornholmsk punktum p\u00e5 festivals\u00e6sonen, lyder det fra Kristian Karl. - Mange af dem har spillet p\u00e5 mange festivaler i l\u00f8bet af sommeren, og derfor er det fedt for dem at m\u00f8des p\u00e5 et sted som Wonderfestiwall, hvor der er den her sindssyg smukke kulisse foran Hammershus og spille p\u00e5 sommerens sidste festival. Hvis man kaster blikket p\u00e5 \u00e5rets program, s\u00e5 er det i h\u00f8j grad en broget flok, som ventes at give den gas p\u00e5 festivalens tre scener. Her er der plads til alt fra Steffen Brandt og Co. fra gruppen TV:2 og den beskidte rapgruppe Suspekt. - Jeg synes, at det er en ekstrem st\u00e6rk musikprofil, Wonderfestiwall har. Der er b\u00e5de plads til de store navne, som kan samle en hel del mennesker, men der er ogs\u00e5 plads til mindre kunstnere s\u00e5som Artigeardit og Emil Kruse, som er rigtig st\u00e6rke og vidner om, at Wonder har fingeren p\u00e5 pulsen. Wonderfestiwall varer fra i dag og frem til s\u00f8ndag.", "annotations": [{"label": 2, "user": 1}], "meta": {}, "annotation_approver": null, "hash_id": -278826390561438442, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/bornholmernes-sidste-sommerfest-begynder-i-dag"], "section": "Bornholm", "author": "Sofie Ejdrup Larsen Morten S\u00f8g\u00e5rd Volff", "date": ["2019-08-15 12:20"], "title": ["\u2019Bornholmernes sidste sommerfest\u2019 begynder i dag"], "title_summary": ["En af Danmarks \u00f8stligste musikfestivaler er et v\u00e6rdifuldt samlingspunkt for bornholmerne, lyder det fra en festivalkender."], "image_caption": "Anders Korvald (tv.) og Marius Andersen (th.) har ligget i k\u00f8 siden klokken 5 i morges for at f\u00e5 den bedste teltplads til deres camp \"Unz Unz\". For dem er er f\u00e6llesskabet liges\u00e5 vigtigt som musikken p\u00e5 festivalen. (Foto:\u00a0Anders Korvald \u00a9\u00a0(c) privatfoto) Flere unge festivalg\u00e6ster havde sat sig i k\u00f8 foran indgangen til festivalen tidligere i dag, og hvor ventetiden blandt andet blev brugt p\u00e5 at f\u00e5 promillen i vejret. (Foto:\u00a0Sofie Ejdrup Larsen \u00a9\u00a0(c) DR Bornholm)"}
{"id": 198, "text": "En festival er ikke kun god for g\u00e6sternes bankende musikhjerter. Den kan faktisk ogs\u00e5 v\u00e6re god for naturen. 8.000 deltagere lagde vejen forbi det fredede omr\u00e5de Slotslyngen p\u00e5 Nordbornholm i forbindelse med dette \u00e5rs Wonderfestiwall i weekenden. Selvom festivalg\u00e6ster ofte kritiseres for at efterlade festivalpladser fyldt med tomme \u00f8ld\u00e5ser, plastikkrus og cigaretskodder, er deres blotte tilstedev\u00e6relse p\u00e5 nordlandet en stor fordel for naturen, lyder det fra Naturstyrelsen p\u00e5 Bornholm. - Slotslyngen har faktisk behov for at f\u00e5 nogle t\u00e6sk, lyder det fra S\u00f8ren Friese, som er skovrider for Naturstyrelsen p\u00e5 Bornholm. - Naturen p\u00e5 Nordbornholm er robust. Den har det godt med at blive slidt, sl\u00e5et, sparket og br\u00e6ndt. Meget af den natur, vi har deroppe, er n\u00e6ringsfattig og lys\u00e5ben natur, siger S\u00f8ren Friese til DR Bornholm. Selv om dyrene og planterne sikkert er ligeglade med Suspekt, TV:2 og de andre kunstnere, som optr\u00e5dte p\u00e5 dette \u00e5rs Wonderfestiwall, kan b\u00e5de dyr og planter gl\u00e6de sig til festivalens effekt p\u00e5 deres omgivelser, siger S\u00f8ren Friese. - Festivalg\u00e6sterne har trampet rundt her, og de har forstyrret naturen. Det g\u00f8r jorden til s\u00e5bede, hvor der kan vokse urter, s\u00e5 insekterne har et sted at holde til. Det er insekter, som fuglene spiser, siger skovrideren. Faktisk har de mange s\u00e6t f\u00f8dder samme effekt p\u00e5 naturen som de 10.000 forhistoriske bisoner, der engang havde deres daglige gang p\u00e5 stedet, understreger skovrideren. Det er ikke alene Naturstyrelsen, som er glad for de mange g\u00e6ster p\u00e5 dette \u00e5rs Wonderfestiwall. Interesseorganisationen Danmarks Naturfredningsforening er ligesom S\u00f8ren Friese glad for de mange tusinder af g\u00e6ster p\u00e5 Slotslyngen. - Den type natur har godt af at blive udsat for noget slid p\u00e5 nogle tidspunkter, siger Anna Sofie Poulsen, der er formand for Danmarks Naturfredningsforening p\u00e5 Bornholm. Hun understreger, at der s\u00e5 heller ikke er plads til flere store arrangementer som Wonderfestiwall p\u00e5 nordlandet. - Vi mener ikke, at festivalen er noget problem, men vi mener til geng\u00e6ld, at man skal passe p\u00e5 med at lave for mange aktiviteter deroppe, fordi naturen skal ogs\u00e5 have fred. Is\u00e6r fuglene, som har brug for fred i yngleperioden, siger naturformanden. Folkene bag Wonderfestiwall har en uge til at rydde op efter \u00e5rets festival, der fandt sted fra den 15. til 18. august.", "annotations": [{"label": 1, "user": 1}], "meta": {}, "annotation_approver": null, "hash_id": -1322022644765562356, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/naturfolk-glaeder-sig-over-musikfestival-naturen-har-det-godt-med-blive"], "section": "Bornholm", "author": "Linus Johansen Morten S\u00f8g\u00e5rd Volff", "date": ["2019-08-20 13:15"], "title": ["Naturfolk gl\u00e6der sig over musikfestival: 'Naturen har det godt med at blive slidt, sl\u00e5et, sparket og br\u00e6ndt'"], "title_summary": ["Det fredede omr\u00e5de Slotslyngen p\u00e5 Bornholm nyder godt af tusindvis af trampende f\u00f8dder."], "image_caption": "Jorden i Slotslyngen p\u00e5 Nordbornholm har f\u00e5et sig en ordenlig skalle efter dette \u00e5rs Wonderfestiwall. Det er kun godt, lyder det fra Naturstyrelsen. Det holder nemlig den omkringliggende skov v\u00e6k fra det \u00e5bne omr\u00e5de. (Foto:\u00a0Morten Volff \u00a9\u00a0(c) DR Bornholm) Der er kun ganske f\u00e5 glaskrus, plastikflasker og cigaretskodder tilbage p\u00e5 festivalpladsen. Frivillige har nemlig arbejdet intensivt for at f\u00e5 ryddet op efter festivalen. (Foto:\u00a0Morten Volff \u00a9\u00a0(c) DR Bornholm) Til for\u00e5ret er der vokset nyt gr\u00e6s op p\u00e5 den gennemt\u00e6sket festivalplads, hvilket er til stor gavn for omr\u00e5dets insekter og andre dyr, der har deres daglige gang i Slotslyngen. (Foto:\u00a0Morten Volff \u00a9\u00a0(c) DR Bornholm)"}
{"id": 199, "text": "5.764 gram amfetamin og 4.357 ecstasypiller. S\u00e5dan l\u00f8d det i dag i Retten p\u00e5 Bornholm, da en 39-\u00e5rig mand fra Nex\u00f8 blev id\u00f8mt syv \u00e5rs f\u00e6ngsel for blandt andet besiddelse af den store m\u00e6ngde narkotika. Politiet konfiskerede narkotikaen p\u00e5 adresser i henholdsvis Nex\u00f8 og R\u00f8nne den 1. maj i \u00e5r, og i den forbindelse fik ordensmagten fat i den 39-\u00e5rige, som har v\u00e6ret varet\u00e6gtsf\u00e6ngslet lige siden. Ved tirsdagens retsm\u00f8de tilstod manden b\u00e5de at have opbevaret og at have haft til hensigt at s\u00e6lge stofferne videre. De mange kilo amfetamin og tusindvis af piller er tilsammen den st\u00f8rste beslagl\u00e6ggelse af stoffer i \u00f8ens historie, og if\u00f8lge politiet har sagen forbindelse til bandemilj\u00f8et, siger efterforskningsleder ved Bornholms Politi, Henrik Schou. - Vores tese er, at der er en bandegruppe fra K\u00f8benhavns-omr\u00e5det, som t\u00e6nker p\u00e5 at etablere sig p\u00e5 Bornholm. De vil have narkomarkedet her p\u00e5 \u00f8en, siger han. Henrik Schou understreger dog, at det endnu ikke er lykkedes banderne at f\u00e5 overtaget markedet p\u00e5 Bornholm, og s\u00e5dan skal det gerne blive ved med at v\u00e6re. - Vi stiller skarpt p\u00e5 det her problem med banderne og den f\u00f8lgekriminalitet, de tager med sig. Vores indsats bygger p\u00e5, at vi b\u00e5de forebygger og strafforf\u00f8lger dem, som er impliceret, siger Henrik Schou. Kim M\u00f8ller er lektor og ph.d. ved Malm\u00f8 Universitet, og han har i en \u00e5rr\u00e6kke forsket i den kriminelle underverdens salg af narkotika. Han sk\u00f8nner, at den store m\u00e6ngde ikke n\u00f8dvendigvis skulle ende i de bornholmske n\u00e6ser og munde. - Bornholm er jo en ganske attraktiv feriedestination, og de her stoftyper ser vi typisk i nattelivet. Det kunne v\u00e6re, at man gerne vil servicere de tilrejsende i l\u00f8bet af sommerm\u00e5nederne. Jeg tvivler p\u00e5, at der er et ekstraordin\u00e6rt h\u00f8jt forbrug af amfetamin i forhold til det \u00f8vrige Danmark, siger Kim M\u00f8ller. Narkofangsten er blevet sat i forbindelse med et knivstikkeri, som indtraf i slutningen af juli i \u00e5r, da en 30-\u00e5rig mand blev stukket ned p\u00e5 Lille Torv i R\u00f8nne. Manden overlevede. Bornholms Politi er forsigtig med at komme med oplysninger omkring den del af sagen, men Kim M\u00f8ller mener, at der typisk opst\u00e5r vold, n\u00e5r s\u00e5 store partier narkotika beslagl\u00e6gges af politiet. Alene amfetamin kan koste 200-300 kroner per gram, og derfor er det store summer, der pludselig g\u00e5r tabt, og det m\u00e5 nogen b\u00f8de for, siger Kim M\u00f8ller. - N\u00e5r politiet konfiskerer et stort lager, er der pludselig problemer i narko\u00f8konomien. S\u00e5 er der nogen, som skylder penge, og dem kan de ikke betale, fordi deres varer er g\u00e5et tabt. S\u00e5 tyr bagm\u00e6ndene til vold, siger lektoren. Ved dagens retssag havde anklager ved Bornholms Politi Benthe Pedersen kr\u00e6vet ikke mindre end otte \u00e5rs f\u00e6ngsel, mens den 39-\u00e5riges forsvarer Mikael Skj\u00f8dt argumenterede for fem \u00e5rs f\u00e6ngsel. Det endte alts\u00e5 med syv \u00e5r, og den 39-\u00e5rige modtog dommen.", "annotations": [{"label": 2, "user": 1}], "meta": {}, "annotation_approver": null, "hash_id": -3336680297462466016, "scrape_date": ["2020-03-21 13:18:14"], "url": ["https://www.dr.dk/nyheder/regionale/bornholm/bornholms-stoerste-narkofangst-udloeser-syv-aars-faengsel-til-39-aarig"], "section": "Bornholm", "author": "Jane Lou Morten S\u00f8g\u00e5rd Volff", "date": ["2019-08-20 12:51"], "title": ["Bornholms st\u00f8rste narkofangst udl\u00f8ser syv \u00e5rs f\u00e6ngsel til 39-\u00e5rig mand"], "title_summary": ["Bornholmeren blev snuppet med adskillige kilo amfetamin og tusindvis af ecstasypiller."], "image_caption": "De store m\u00e6ngde narkotika blev fundet p\u00e5 adresser i Nex\u00f8 og R\u00f8nne p\u00e5 Bornholm. Det er Bornholms Politis st\u00f8rste narkofangst nogensinde. (Foto:\u00a0Bornholms Politi)"}
{"id": 200, "text": "N\u00e5r landmanden skal h\u00f8ste, skal der v\u00e6re de helt optimale vejrforhold. For hvis kornet er for v\u00e5dt, og jorden er for fugtig, kan landmanden godt lade mejet\u00e6rskeren blive i laden. Derfor er det vigtigt, at landmanden f\u00e5r de helt rigtige vejrinformationer p\u00e5 sin mark, og p\u00e5 Bornholm er man rigtig godt med, n\u00e5r det kommer til at f\u00e5 informationer om netop vejret. 12 vejrstationer fordelt rundt omkring p\u00e5 \u00f8en udg\u00f8r nemlig det mest fintmaskede net af vejrstationer i Danmark, der g\u00f8r det muligt for landm\u00e6ndene at f\u00e5 minuti\u00f8se oplysninger om blandt andet luftfugtighed, nedb\u00f8rsm\u00e6ngder og jordtemperatur p\u00e5 deres marker. - Det er ingen tvivl om, at andre landsdele er misundelige p\u00e5 Bornholm i forhold til vejrstationerne, lyder det fra planteavlskonsulent Jacob Nielsen fra Bornholms Landbrug og F\u00f8devarer. De mange vejrstationer g\u00f8r det muligt for landm\u00e6ndene at f\u00e5 et overblik over deres enkelte marker via deres telefon, og det betyder, at landm\u00e6ndene f\u00e5r langt lettere ved at planl\u00e6gge deres arbejde, n\u00e5r de skal finde ud af, hvor mejet\u00e6rskeren skal hen. Landbrugene er i dag s\u00e5 store, at de str\u00e6kker sig over store arealer med lange afstande mellem markerne, og det betyder, at vejrsituationen kan v\u00e6re anderledes fra mark til mark. - Hvis eksempelvis en landmand arbejder p\u00e5 en mark et sted, og planen er, at han skal til en anden mark, hvor det pludselig regner, s\u00e5 kan han nemt spare turen, siger Jacob Nielsen. Det er grovvareselskabet DLG, som st\u00e5r bag de mange vejrstationer p\u00e5 Bornholm, og samtlige af \u00f8ens landm\u00e6nd har mulighed for at tilg\u00e5 systemet. Selskabets lokalformand p\u00e5 Bornholm, Lars Tolstrup, har, ikke overraskende, ros tilovers for vejrstationerne, som han ogs\u00e5 selv bruger i sin dagligdag, n\u00e5r han skal vurdere sine marker, som ligger flere kilometer fra hinanden. F\u00f8r vejrstationerne m\u00e5tte han starte bilen og k\u00f8re ud til markerne for at tjekke, om markerne nu ogs\u00e5 var klar til at blive h\u00f8stet. - Hverdagen er blevet meget nemmere for mig \u2013 jeg kan eksempelvis vurdere, hvor det har regnet efter et tordenvejr, og ved hj\u00e6lp af vejrstationerne kan jeg nemmere tilrettel\u00e6gge min hverdag, lyder det fra Lars Tolstrup. I sit embede som lokalformand for DLG er han ogs\u00e5 sikker p\u00e5, at vejrstationerne ikke kun er en fordel for landm\u00e6ndene, men ogs\u00e5 for DLG selv. - Selskabet kan fort\u00e6lle sine k\u00f8bere af korn, hvor meget sol det har f\u00e5et i en s\u00e6son, og p\u00e5 den m\u00e5de kan vi koble en historie p\u00e5 kornet, siger landmanden. Projektet med vejrstationer er betalt med penge fra BAF-fonden, som er en r\u00e6kke fondsmidler, der stammer fra Bornholms gamle grovvareselskab.", "annotations": [{"label": 2, "user": 1}], "meta": {}, "annotation_approver": null, "hash_id": 3032143382950708419, "scrape_date": ["2020-03-21 13:18:15"], "url": ["https://www.dr.dk/nyheder/regionale/bornholm/bornholmske-landmaend-ved-meget-mere-om-vejret-end-resten-af-landet"], "section": "Bornholm", "author": "Lene Jensen Sofie Ejdrup Larsen Morten S\u00f8g\u00e5rd Volff", "date": ["2019-08-26 14:10"], "title": ["Bornholmske landm\u00e6nd ved meget mere om vejret end resten af landet"], "title_summary": ["12 vejrstationer p\u00e5 Bornholm udg\u00f8r det mest fintmaskede 'vejrnet' i Danmark."], "image_caption": "Vejret spiller en afg\u00f8rende rolle, n\u00e5r de tonstunge maskiner slippes fri p\u00e5 landm\u00e6ndenes marker. Kornet m\u00e5 eksempelvis ikke v\u00e6re for v\u00e5dt, n\u00e5r der skal t\u00e6rskes og h\u00f8stes. Det fintmaskede vejrnet kan allerede fra morgenstunden give landm\u00e6ndene viden om, hvor det eksempelvis har regnet dagen f\u00f8r. (Foto:\u00a0Sofie Ejdrup Larsen \u00a9\u00a0(c) DR Bornholm) Planteavler og formand for DLG Bornholm Lars Tolstrup bruger vejrstationerne flittigt i \u00f8jeblikket. Han har marker, som ligger flere kilometer fra hinanden, og det betyder, at en mark godt kan v\u00e6re t\u00f8r og klar til at blive h\u00f8stet, mens en anden er v\u00e5dere og skal have nogle dage til at blive t\u00f8r. (Foto:\u00a0Sofie Ejdrup Larsen \u00a9\u00a0(c) DR Bornholm)"}
{"id": 201, "text": "Det var tilbuddet om en nybygget ungdomsbolig t\u00e6t p\u00e5 uddannelsesstedet og til bare 2.800 kroner om m\u00e5neden, der fik 23-\u00e5rige Mads Larsen til flytte fra K\u00f8benhavn til Bornholm for at tage en to-\u00e5rig HF-eksamen. - Jeg sammenlignede boligpriser i K\u00f8benhavn med priser andre steder, og det kostede stort set bare det halve p\u00e5 Bornholm. - Samtidig bor min fars familie p\u00e5 \u00f8en, s\u00e5 jeg kunne sl\u00e5 to fluer med et sm\u00e6k ved at v\u00e6lge at tage en HF i R\u00f8nne, siger Mads Larsen. For en uge siden startede han p\u00e5 Campus Bornholm i R\u00f8nne, hvor alle ungdomsuddannelser og videreg\u00e5ende uddannelser p\u00e5 Bornholm er samlet. Mads Larsen er ikke alene om at v\u00e6lge Bornholm, fordi der er billige boliger, n\u00e5r man er under uddannelse. P\u00e5 Sundheds- og Sygeplejeuddannelsen er uddannelsesleder Bonnie Gudbergsen ikke i tvivl om, at det t\u00e6ller, n\u00e5r unge s\u00f8ger ind p\u00e5 sygeplejerskeuddannelsen p\u00e5 \u00f8en. Cirka halvdelen af de 50 studerende p\u00e5 en \u00e5rgang flytter til \u00f8en for at blive sygeplejerske. - Gode og billige ungdomsboliger g\u00f8r uddannelsen p\u00e5 Bornholm mere attraktive - og vi har behov for flere t\u00e6t p\u00e5 Campus, og gerne tov\u00e6relses lejligheder til lidt \u00e6ldre studerende, siger Bonnie Gudbergsen. Lige pr\u00e6cis det \u00f8nske kan de studerende f\u00e5 opfyldt, hvis Bornholms Regionskommune siger ja til en ans\u00f8gning fra Bornholms Boligselskab, der gerne vil bygge yderligere 45 nye ungdomsboliger, hvor halvdelen skal v\u00e6re tov\u00e6relses. - Planen er, at vi sammen med Campus kan tiltr\u00e6kke flere uddannelsess\u00f8gende ovrefra, fordi det er sv\u00e6rt at f\u00e5 en ungdomsbolig i K\u00f8benhavn, de er ofte meget dyre og ligger langt fra studiet. Det er anderledes her, siger direkt\u00f8r Ole Schou Mortensen fra Bornholms Boligselskab. Mads Larsens nybyggede ungdomsbolig er en del af et andet almennyttigt boligselskab, BO42, der lige nu har 63 ungdomsboliger i alt. 30 af dem er nybyggede, og de ligger alle t\u00e6t p\u00e5 Campus Bornholm. Det samme vil de 45 planlagte boliger i Bornholms Boligselskab komme til.", "annotations": [{"label": 2, "user": 1}], "meta": {}, "annotation_approver": null, "hash_id": -7814779099209653892, "scrape_date": ["2020-03-21 13:18:15"], "url": ["https://www.dr.dk/nyheder/regionale/bornholm/mads-tager-hf-paa-bornholm-kunne-bo-billigt"], "section": "Bornholm", "author": "Sofie Ejdrup Larsen Lis Eils\u00f8e", "date": ["2019-08-13 18:19"], "title": ["Mads tager HF p\u00e5 Bornholm for at kunne bo billigt"], "title_summary": ["Billige ungdomsboliger f\u00e5r flere unge til at flytte til \u00f8ens videreg\u00e5ende uddannelser."], "image_caption": "Mads Larsen skal lige v\u00e6nne sig til stilheden p\u00e5 Bornholm efter at v\u00e6re flyttet fra K\u00f8benhavn for at tage en HF p\u00e5 Campus Bornholm. (Foto:\u00a0Lis Eils\u00f8e \u00a9\u00a0(c) DR) En ungdomsbolig til det halve af det, en tilsvarende bolig i K\u00f8benhavn koster, fik Mads Larsen til at v\u00e6lge at flytte til Bornholm, mens han tager en HF. (Foto:\u00a0Lis Eils\u00f8e \u00a9\u00a0(c) DR)"}
{"id": 202, "text": "Der er travlt ud for Bornholms kyst i \u00f8jeblikket. For i denne uge gik otte \u00d8sters\u00f8-nationer sammen for at tr\u00e6ne deres beredskab mod olieforurening, og hvordan de sammen kan redde \u00d8sters\u00f8ens fugle, fisk og fauna mod et alt\u00f8del\u00e6ggende olieudslip. Den \u00e5rlige \u00f8velse afholdes for 29. gang i \u00e5r, og samtlige \u00d8sters\u00f8-lande p\u00e5 n\u00e6r Letland og Rusland deltager. DR var med tidligt onsdag morgen p\u00e5 Forsvarets milj\u00f8skib Gunnar Thorson, der er en del af det danske bidrag til \u00f8velsen. \u00d8velsen startede tirsdag og slutter i dag.", "annotations": [{"label": 2, "user": 1}], "meta": {}, "annotation_approver": null, "hash_id": -7025450133645392990, "scrape_date": ["2020-03-21 13:18:15"], "url": ["https://www.dr.dk/nyheder/regionale/bornholm/18-skibe-og-19-kubikmeter-usaltede-popcorn-kom-med-paa-miljoeoevelse-i"], "section": "Bornholm", "author": "Morten S\u00f8g\u00e5rd Volff", "date": ["2019-08-29 17:30"], "title": ["18 skibe og 19 kubikmeter usaltede popcorn: Kom med p\u00e5 milj\u00f8\u00f8velse i \u00d8sters\u00f8en"], "title_summary": ["I disse dage \u00f8ver otte \u00d8sters\u00f8-lande deres milj\u00f8beredskab i \u00d8sters\u00f8en."], "image_caption": "Klokken er fem om morgenen, og bes\u00e6tningen ombord p\u00e5 Gunnar Thorson er s\u00e5 sm\u00e5t ved at f\u00e5 s\u00f8vnen ud af \u00f8jnene, inden \u00f8velsen for alvor begynder. (Foto:\u00a0Morten Volff \u00a9\u00a0(c) DR Bornholm) Inden skibet st\u00e6vner ud af R\u00f8nne Havn, skal Dannebrog hejses. \r\n\r\nDanmark er bare \u00e9n af de i alt otte \u00d8sters\u00f8-nationer, som deltager i \u00f8velsen. Normalt deltager ti lande, men i \u00e5r har Letland og Rusland valgt at melde afbud. Samtlige lande har forpligtet sig til at v\u00e6rne om \u00d8sters\u00f8ens havmilj\u00f8 i den s\u00e5kaldte Helsinki-konvention fra 1990. (Foto:\u00a0Morten Volff \u00a9\u00a0(c) DR Bornholm) Bornholms st\u00f8rste by, R\u00f8nne, sover stadig, da Gunnar Thorson st\u00e6vner ud. Byens havn fungerer som udskibningshavn for flere af fart\u00f8jerne under den tre dage lange \u00f8velse. (Foto:\u00a0Morten Volff \u00a9\u00a0(c) DR Bornholm) N\u00e5r solen st\u00e5r op, afventer Gunnar Thorson og bes\u00e6tningen resten af de deltagende fart\u00f8jer. Det betyder ogs\u00e5, at bes\u00e6tningen kan n\u00e5 at slappe lidt af, inden \u00f8velsen for alvor begynder. \r\n\r\nSkibet har 16 bes\u00e6tningsmedlemmer. (Foto:\u00a0Morten Volff \u00a9\u00a0(c) DR Bornholm) Imens en del af bes\u00e6tningen slapper af p\u00e5 det laveste d\u00e6k, er officererne p\u00e5 broen i gang med at g\u00f8re klar til dagens \u00f8velse. \r\n\r\nGunnar Thorsons mission er at benytte sig af en ny type udstyr fra EMSA, som er det Det Europ\u00e6iske Agentur for S\u00f8fartssikkerhed. Det er f\u00f8rste gang, at det tages i brug under Balex Delta-\u00f8velsen. (Foto:\u00a0Morten Volff \u00a9\u00a0(c) DR Bornholm) N\u00e5r \u00f8velsen endelig g\u00e5r i gang klokken 7.30, skal det nye udstyr, som ses p\u00e5 billedet her, foldes ud. Der er tale om en s\u00e5kaldt \"Current Buster\", som ved f\u00f8rste \u00f8jekast ligner en stor gummib\u00e5d, men det kan meget mere end at flyde. (Foto:\u00a0Morten Volff \u00a9\u00a0(c) DR Bornholm) \"Current Buster\" sendes langsomt ud i den bl\u00e5 \u00d8sters\u00f8 fra Gunnar Thorsons bagende, imens det langsomt fyldes med luft fra en k\u00e6mpe pumpe p\u00e5 skibets laveste d\u00e6k. Observat\u00f8rer er med fra EMSA for at s\u00f8rge for, at opgaven bliver l\u00f8st til fulde. (Foto:\u00a0Morten Volff \u00a9\u00a0(c) DR Bornholm) N\u00e5r udstyret er i vandet, folder det sine lange arme ud som et \"V\". Selve busteren tr\u00e6kkes bag ved Gunnar Thorson, og de 30 meter lange \"fangarme\" indfanger olien. Her bliver olien s\u00e5 samlet, hvorefter den kan pumpes ind i skibets tanke. \r\n\r\nGunnar Thorson kan med sit normale udstyr indsamle olie p\u00e5 \u00e5bent hav med cirka \u00e9n knob svarende til to kilometer, men med det nye udstyr kan det g\u00e5 fem gange s\u00e5 hurtigt. \r\n\r\nDet betyder, at beredskabet hurtigere kan f\u00e5 olien v\u00e6k fra havet, inden det ender p\u00e5 kysterne. (Foto:\u00a0Morten Volff \u00a9\u00a0(c) DR Bornholm) For at simulerer et oliespild bruges der usaltede popcorn. \r\n\r\nFaktisk er der indk\u00f8bt 19 kubikmeter popcorn, som skal bruges under den tre dage lange \u00f8velse. Popcorn ter sig som olie, da b\u00e5de vind og str\u00f8m kan tage fat i de poppede majskerner, og det er samme effekt, vejret kan have p\u00e5 olien. (Foto:\u00a0Morten Volff \u00a9\u00a0(c) DR Bornholm)"}
{"id": 203, "text": "Musikfestivalen Glastonbury i England aflyses p\u00e5 grund af coronavirus. Den britiske musikfestival skulle have v\u00e6ret afholdt fra den 24. - 28. juni i \u00e5r med omkring 135.000 festivalg\u00e6ster tilstede. Aflysningen kommer blot seks dage efter, at Glastonbury Festival en lang r\u00e6kke af \u00e5rets hovednavne, der blandt andre talte Dua Lipa, Paul McCartney, Taylor Swift og Kendrick Lamar. De to sidstn\u00e6vnte st\u00e5r ogs\u00e5 p\u00e5 plakaten for \u00e5rets Roskilde Festival, der afholdes den 27. juni - 4. juli. Glastonbury har selv annonceret det p\u00e5 sin Twitter-profil, hvor de kalder aflysningen den \"eneste gangbare l\u00f8sning\". - Vi er s\u00e5 kede af, at denne beslutning er blevet truffet. Vi havde ikke andet valg, skriver festivalen blandt andet. Arrang\u00f8rerne forklarer yderligere, at man har valgt at aflyse \u00e5rets festival, fordi man ikke l\u00e6ngere mener, det er muligt at stable en festival p\u00e5 benene givet tingenes tilstand. - Vi h\u00e5ber meget, at situationen i Storbritannien er forbedret markant i slutningen af juni - men selv hvis den er, er vi ikke l\u00e6ngere i stand til at bruge de n\u00e6ste tre m\u00e5neder med de tusindvis af arbejdere her p\u00e5 g\u00e5rden, der skulle hj\u00e6lpe os med det enorme arbejde med at bygge infrastruktur og forlystelser (p\u00e5 festivalpladsen). Den fem dage lange Glastonbury Festival afholdes i den lille by Pilton n\u00e6r Glastonbury i Somerset, England og kunne i \u00e5r - ligesom Roskilde Festival - have fejret sit 50 \u00e5rs jubil\u00e6um. Sidste uge offentliggjorde den amerikanske musikfestival Coachella, at man har valgt at udskyde festivalen, der skulle have v\u00e6ret afholdt over to weekender i april, til nye datoer i oktober. Aflysningen af Glastonbury f\u00e5r umiddelbart ingen konsekvenser for afholdelsen af Roskilde Festival. Det siger Roskilde Festivals talskvinde Christina Bilde i en skriftlig udtalelse: \"Det er meget trist, at en s\u00e5 stor og betydningsfuld festival som Glastonbury m\u00e5 aflyse p\u00e5 grund af de ekstraordin\u00e6re omst\u00e6ndigheder. Det har umiddelbart ikke betydning for Roskilde Festival, at Glastonbury Festival aflyser. Vi forventer stadig at afholde festivalen, og vi er i fuld gang med planl\u00e6gningen. Vi forst\u00e5r fuldt ud, at mange bliver bekymrede over, om Roskilde Festival ogs\u00e5 er i fare nu, fordi de to festivaler ligger s\u00e5 t\u00e6t p\u00e5 hinanden og ogs\u00e5 deler en r\u00e6kke kunstnere p\u00e5 plakaten. Men det er sv\u00e6rt at sammenligne festivalerne s\u00e5 direkte. Blandt andet skriver Glastonburys arrang\u00f8rer, at de aflyser, fordi de har en meget lang opbygningsperiode, hvor tusinder af frivillige og medarbejdere samles tre m\u00e5neder f\u00f8r festivalens start og bor og bygger op sammen. S\u00e5dan er det ikke hos os, hvor vi opbygger festivalpladsen over kortere tid og t\u00e6ttere p\u00e5 start. Der er en r\u00e6kke andre store festivaler i Europa, som finder sted i samme periode som Glastonbury og Roskilde Festival. Dem har vi et st\u00e6rkt samarbejde med og i t\u00e6t dialog med. Vi deler alle opfattelsen af, at det er muligt at gennemf\u00f8re vores festivaler til sommer og er enige om at forts\u00e6tte planl\u00e6gningen af dem. Glastonburys aflysning betyder derfor ikke, at kunstnerne ikke tager p\u00e5 turn\u00e9, og aflysningen har derfor heller ikke betydning for vores program\". Hos fynske Heartland, der efter planen l\u00f8ber af stablen d. 29. - 31. maj, lyder meldingen, at man ingen kommentarer har for nuv\u00e6rende, men pressemand Peter Storgaard henviser til , hvor man tidligere har meldt info ud vedr\u00f8rende coronavirussen. - Vi f\u00f8lger n\u00f8je myndighedernes anbefalinger og udviklingen, men som situationen er p\u00e5 nuv\u00e6rende tidspunkt, vil de forebyggende restriktioner, der er g\u00e6ldende pt., ikke p\u00e5virke afviklingen af Heartland til sommer. Sikkerheden for vores kunstnere, g\u00e6ster og personale er selvf\u00f8lgelig altid vores h\u00f8jeste prioritet, skriver Heartland p\u00e5 sin hjemmeside. Heller ikke festivalerne Northside, Tinderbox og Jelling Musikfestival \u00f8nsker at kommentere p\u00e5 aflysningen af Glastonbury.", "annotations": [{"label": 1, "user": 1}], "meta": {}, "annotation_approver": null, "hash_id": 5216134166887435282, "scrape_date": ["2020-03-21 13:18:15"], "url": ["https://www.dr.dk/musik/musikfestivalen-glastonbury-aflyses-grundet-coronavirus"], "section": "Musik", "author": "Christian Ellegaard Kasper Madsb\u00f8ll Christensen", "date": ["2020-03-18 11:18"], "title": ["Musikfestivalen Glastonbury aflyses grundet coronavirus"], "title_summary": ["Den britiske festival Glastonbury ligger lige f\u00f8r Roskilde Festival."], "image_caption": "Den amerikanske popsangerinde Taylor Swift var blandt hovednavnene p\u00e5 \u00e5rets Glastonbury Festival. Hun st\u00e5r ogs\u00e5 \u00f8verst p\u00e5 plakaten hos Roskilde Festival. (Foto:\u00a0Manny Carabel \u00a9\u00a0Getty Images) Rapperen Kendrick Lamar skulle ogs\u00e5 have spillet p\u00e5 Glastonbury. Forh\u00e5bentlig f\u00e5r han i stedet chancen for at varme op under festivalpublikummet p\u00e5 \u00e5rets Roskilde Festival, hvor han er blandt \u00e5rets hovednavne. Her ses han optr\u00e6de p\u00e5 Roskildes ikoniske Orange Scene tilbage i 2015. (Foto:\u00a0Simon L\u00e6ss\u00f8e \u00a9\u00a0Ritzau Scanpix)"}
{"id": 204, "text": "Da Skattestyrelsen p\u00e5 \u00d8sterbro og politistationen p\u00e5 N\u00f8rrebro blev bombet tidligere p\u00e5 m\u00e5neden, v\u00e6bnede betjentene fra K\u00f8benhavns Politi sig med b\u00e5de mus og tastatur. Med f\u00e5 museklik kunne de tr\u00e6kke p\u00e5 det s\u00e5kaldte POLcam-register for at finde ud af, hvilke overv\u00e5gningskameraer der var i n\u00e6rheden af gerningsstederne og p\u00e5 den m\u00e5de at komme t\u00e6ttere p\u00e5 mulige gerningsm\u00e6nd. POLcam giver ordensmagten overblik over, private hjem, kontorer og butikker med overv\u00e5gningskameraer, som politiet kan bruge i forbindelse med efterforskning af kriminalitet. Det er et \u00e5r siden, at registret gik fra at v\u00e6re et pilotfors\u00f8g i K\u00f8benhavns Politikreds til at v\u00e6re et landsd\u00e6kkende overv\u00e5gningsregister, som nu rummer 16.161 steder med overv\u00e5gningskameraer, som politiet kan benytte. Det viser nye tal fra Rigspolitiet, der ogs\u00e5 gl\u00e6der sig over registrets mange kameraer. - Det er mange flere, end vi havde f\u00f8r, s\u00e5 p\u00e5 den m\u00e5de er det ganske tilfredsstillende, at s\u00e5 mange steder er blevet registret, siger vicepolitiinspekt\u00f8r i Rigspolitiet Henrik Andersen. Han vurderer, at borgere, virksomheder og kommuner siden oktober har registreret 500 til 1.000 nye steder om m\u00e5neden. Og registret g\u00f8r politiets arbejde langt mere effektivt. I forbindelse med efterforskningen af de to eksplosioner i K\u00f8benhavn kunne politiet hurtigt tage kontakt til kameraernes ejere for at f\u00e5 udleveret optagelserne, som kan vise sig at v\u00e6re v\u00e6rdifulde i efterforskningsarbejdet. - Tidligere skulle vi g\u00e5 fra d\u00f8r til d\u00f8r i et omr\u00e5de og sp\u00f8rge, om der overhovedet fandtes videooverv\u00e5gning. Nu kan vi allerede fra stationen planl\u00e6gge vores indsats og vurdere, hvor vi f\u00f8rst skal g\u00e5 hen, siger Henrik Andersen fra Rigspolitiet. En af dem, der har ladet sit overv\u00e5gningskamera registrere i POLcam, er Claus Munk, som bor i den sydlige del af R\u00f8nne p\u00e5 Bornholm. Han har selv installeret et overv\u00e5gningskamera i sin indk\u00f8rsel, fordi flere borgere p\u00e5 Bornholm har oplevet at f\u00e5 hjulboltene p\u00e5 deres biler l\u00f8snet. Af samme grund har han ogs\u00e5 ladet sit kamera registrere hos politiet. - Jeg kan m\u00e5ske hj\u00e6lpe, hvis der er andre i mit n\u00e6romr\u00e5de, som bliver udsat for denne type kriminalitet. Politiet har s\u00e5 mulighed for at rette henvendelse til mig, hvis det bliver relevant. Den mulighed ville de ikke have, hvis jeg ikke havde budt kameraet ind, siger han. Claus Munk har installeret flere kameraer p\u00e5 sin ejendom og kan holde \u00f8je med hele matriklen via sin smartphone, og selvom kameraerne prim\u00e6rt er til for at beskytte ham selv og familien, mener han, at det er vigtigt ogs\u00e5 at kunne hj\u00e6lpe naboerne. - Det er fint nok, at vi v\u00e6rner om os selv, men hvis vi kan hj\u00e6lpe vores naboer og venner, s\u00e5 skal man ogs\u00e5 det, mener jeg. Det er langt fra kun private, der fort\u00e6ller politiet om deres kameraer. Flere city- og handelsforeninger opfordrer aktivt medlemmernes til at lade deres overv\u00e5gning registrere, s\u00e5 politiet f\u00e5r nemmere ved at efterforske h\u00e6rv\u00e6rk og tyverier. Det er ogs\u00e5 tilf\u00e6ldet i Vejle, fort\u00e6ller city-chef Marianne Jeppesen. - Vi er n\u00f8dt til at st\u00e5 sammen, hvis vi vil det her til livs. Jeg er selv udfordret af, at vi skal overv\u00e5ges i det offentlige rum. Men hensynet til at f\u00e5 l\u00f8st problemerne vejer tungere for mig, end at vi bliver overv\u00e5get. S\u00e5 ja - jeg er p\u00e5, siger hun. Kaffebaren Bryg Coffee House p\u00e5 g\u00e5gaden i Vejle er en af de butikker, der har ladet sig registrere. Og det var ganske nemt, fort\u00e6ller indehaver Maria Olsen: - Har man sit NemId i n\u00e6rheden, s\u00e5 er det super nemt, forklarer hun. I Kolding oprettede butikkerne i midtbyen for nogle \u00e5r siden deres egen liste over kameraer, men nu er det tid for butikkerne at registrere sig i det landsd\u00e6kkende register. - Det vil jeg sende ud til mine medlemmer. For det er den rigtige vej at g\u00e5, siger citychef Mette Schumacher.", "annotations": [{"label": 2, "user": 1}], "meta": {}, "annotation_approver": null, "hash_id": 1533095956255877862, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/private-stiller-tusindvis-af-overvaagningskameraer-til-raadighed-politiet"], "section": "Bornholm", "author": "S\u00f8ren Rahbek Morten S\u00f8g\u00e5rd Volff Peter Frandsen Siggaard", "date": ["2019-08-28 16:51"], "title": ["Private stiller tusindvis af overv\u00e5gningskameraer til r\u00e5dighed for politiet"], "title_summary": ["Nyt register g\u00f8r det lettere for politiet at benytte private overv\u00e5gningskameraer"], "image_caption": "Claus Munk fra R\u00f8nne p\u00e5 Bornholm har valgt at lade sit overv\u00e5gningskamera registrere i politiets overv\u00e5gningsregister, fordi han gerne vil hj\u00e6lpe politiet, hvis det bliver n\u00f8dvendigt. (Foto:\u00a0Morten Volff \u00a9\u00a0(c) DR Bornholm) Claus Munk kan l\u00f8bende holde \u00f8je med ubudne g\u00e6ster ved hj\u00e6lp af sin smartphone. Selvsamme billeder kan overdrages til politiet, hvis der skulle ske en forbrydelse i n\u00e6rheden. (Foto:\u00a0Morten Volff \u00a9\u00a0(c) DR Bornholm)"}
{"id": 215, "text": "N\u00e5r dronning Margrethe tirsdag aften har holdt tale til befolkningen i lyset af coronakrisen, s\u00e5 var det et historisk \u00f8jeblik. Tager man nyt\u00e5rstalerne og proklamationstalerne - alts\u00e5 de taler der bliver holdt, n\u00e5r en ny monark udr\u00e5bes - ud af ligningen, s\u00e5 skal vi helt tilbage til afslutningen af Anden Verdenskrig for at finde den sidste gang, at en dansk monark talte til danskerne i lyset af en krise. I \u00e5r er det 75 \u00e5r siden. Dengang var det dronningens farfar, Christian 10., der talte til danskerne. Det var den 5. maj 1945, og Danmark var lige blevet befriet af den tyske bes\u00e6ttelsesmagt. Det foregik i radioen - og hvordan det l\u00f8d, kan du h\u00f8re i videoen ovenfor.", "annotations": [{"label": 2, "user": 1}], "meta": {}, "annotation_approver": null, "hash_id": 8269125443753128445, "scrape_date": ["2020-03-21 13:18:16"], "url": ["https://www.dr.dk/nyheder/kultur/historie/se-den-historiske-tale-dronningens-farfar-taler-til-danskerne-efter-krigen"], "section": "Historie", "author": "Karen Lerbech Pedersen Thomas N\u00f8rskov Kj\u00f8lbye", "date": ["2020-03-17 17:52", "2020-03-17 19:06"], "title": ["Se den historiske tale: Dronningens farfar taler til danskerne efter krigen"], "title_summary": ["Sidste gang regenten talte til folket, var da Christian 10. talte til danskerne efter befrielsen i 1945."]}
{"id": 205, "text": "Nu beh\u00f8ver du ikke l\u00e6ngere vide pr\u00e6cist, hvor du er henne, n\u00e5r du ringer til alarmcentralen p\u00e5 1-1-2 fra din mobiltelefon - i hvert fald ikke hvis du har en Android-smartphone. Et nyt system - det s\u00e5kaldte Advanced Mobile Location eller AML-system - sender nemlig automatisk en SMS til alarmcentralen med dine GPS-koordinater, s\u00e5 alarmcentralen ikke l\u00e6ngere skal bruge kostbar tid p\u00e5 at finde ud af, hvor du ringer fra, men kan sende ambulancen afsted uden forsinkelse. - Jeg er overbevist om, at det her system vil komme til at redde liv, siger Martin Collin Fjordholt, der er beredskabsmanager i Region Hovedstadens Akutberedskab. Mange er pressede, n\u00e5r de ringer 1-1-2, og det bliver v\u00e6rre, n\u00e5r man febrilsk leder efter gadeskilte, vejkryds, kantp\u00e6le eller markante steder i landskabet for at komme med en s\u00e5 pr\u00e6cis beskrivelse som muligt. - Derfor er det her system en meget stor hj\u00e6lp for os, siger Martin Collin Fjordholt. Bornholm er et af de omr\u00e5der, der kan komme til at nyde rigtigt godt af det nye system, fordi der er mange steder p\u00e5 \u00f8en uden en umiddelbar adresse - det kan v\u00e6re i skoven, i de store naturomr\u00e5der eller p\u00e5 en af \u00f8ens mange strande. - For hjertepatienter er tiden altafg\u00f8rende, og med det nye system kan ambulancen v\u00e6re p\u00e5 vej med det samme, siger J\u00f8rn-Ole Kristoffersen, der er formand for Hjerteforeningen p\u00e5 Bornholm. Lige nu er det alts\u00e5 kun Android-telefoner, der kan tippe myndighederne med pr\u00e6cise GPS-data, men AML-systemet er p\u00e5 vej til iPhones. - Apple kommer til Danmark inden l\u00e6nge, s\u00e5 vi kan teste de sidste ting og rulle systemet ud til iOS-telefonerne i l\u00f8bet af efter\u00e5ret. Vi regner med, at vi inden nyt\u00e5r er s\u00e5 t\u00e6t p\u00e5 at kunne indhente oplysninger fra alle danske mobiltelefoner, som vi overhovedet kan komme, siger it-chef i Hovedstadens Beredskab Christian Falberg Goth. Har man en iPhone, kan man stadig bruge 112-app'en, der ogs\u00e5 viser alarmcentralen pr\u00e6cist, hvor du ringer fra.", "annotations": [{"label": 1, "user": 1}], "meta": {}, "annotation_approver": null, "hash_id": -5378034754919048001, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/slut-med-lede-efter-adresser-1-1-2-kan-se-hvor-du-ringer-fra"], "section": "Bornholm", "author": "Morten Volff Lis Eils\u00f8e", "date": ["2019-09-06 10:14"], "title": ["Slut med at lede efter adresser: 1-1-2 kan se hvor du ringer fra"], "title_summary": ["Nyt landsd\u00e6kkende system sender automatisk en SMS til alarmcentralen med dine GPS-koordinater"], "image_caption": "Alarmcentralen kommer til at spare kostbar tid p\u00e5 at finde frem til den pr\u00e6cise adresse, n\u00e5r vi ringer 1-1-2. Der kommer nemlig nu en automatisk sms med de pr\u00e6cise koordinater. (Foto:\u00a0Region Midtjylland Arkiv)"}
{"id": 206, "text": "Danish Crowns slagteri i R\u00f8nne p\u00e5 Bornholm ligger med stor sandsynlighed oven p\u00e5 et stort begravelsesomr\u00e5de, der har v\u00e6ret brugt gennem tusindvis af \u00e5r. En planlagt udvidelse af slagteriet afsl\u00f8rede for nogle uger siden resterne af en 3.300 \u00e5r gammel bronzealdergravh\u00f8j, som alle troede havde ligget et andet sted i omr\u00e5det og desuden var forsvundet for l\u00e6ngst. - En af pionererne i Bornholms ark\u00e6ologi gravede her for 130 \u00e5r siden, og han fandt centralgraven i gravh\u00f8jen med et bronzealdersv\u00e6rd, en ravkniv og en lille kniv, siger ark\u00e6olog ved Bornholms Museum Nicolas Braun og tilf\u00f8jer: - Men vores forel\u00f8bige unders\u00f8gelser viser, at vi kan st\u00e5 med et stort gravfelt, der ikke kun indeholder en r\u00e6kke 2.000 \u00e5r gamle grave fra romersk jernalder, men ogs\u00e5 senere begravelser. Ark\u00e6ologerne er f\u00f8rste lige g\u00e5et i gang med skovl og murerske, og forel\u00f8big er der dukket tre brandgrave op. Det er grave, hvor den afd\u00f8de er blevet br\u00e6ndt og derefter sat i jorden. De er ikke dateret endnu. H\u00f8jen er kendt op gennem historien og var i en periode ogs\u00e5 galgebakke og desuden et markant vartegn, der kunne ses fra havet. Selve gravh\u00f8jen har v\u00e6ret 31 meter i diameter, men der er ikke mere end 1/6 del tilbage af den. Resten er forsvundet under slagteriet, en t\u00f8mmerhandel, en jernbane, veje og andre moderne byggerier. Det kom bag p\u00e5 fabrikschef Peter Kofoed Nielsen fra Danish Crown i R\u00f8nne, at entrepren\u00f8ren ville st\u00f8de p\u00e5 en gravh\u00f8j under opf\u00f8relsen af en ny frysetunnel. - Vi havde studeret b\u00e5de gamle optegnelser og kort og troede, at der var fri bane her. Men entrepren\u00f8ren var ikke i tvivl, da jordlaget skiftede farve og store sten dukkede op, siger han. Hele byggeriet bliver i hvert fald forsinket en m\u00e5ned, og det bliver dyrere end planlagt, inden ark\u00e6ologerne fra Bornholms Museum er f\u00e6rdige med at unders\u00f8ge, registrere og gennemfotografere omr\u00e5det. Peter Kofoed Nielsen vil ikke sige, hvad ekstraprisen bliver. Han v\u00e6lger at tage forsinkelsen fra en helt anden vinkel: - N\u00e5r det nu skal v\u00e6re, er det da lidt sk\u00e6gt, at vi har en gravh\u00f8j i baghaven, siger han med et smil.", "annotations": [{"label": 2, "user": 1}], "meta": {}, "annotation_approver": null, "hash_id": 4457797266185004028, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/slagteri-udvidelse-paa-bornholm-afsloerer-3300-aar-gammel-gravhoej"], "section": "Bornholm", "author": "Jane Lou Lis Eils\u00f8e", "date": ["2019-09-03 18:22"], "title": ["Slagteri-udvidelse p\u00e5 Bornholm afsl\u00f8rer 3.300 \u00e5r gammel gravh\u00f8j"], "title_summary": ["Store dele af gravh\u00f8jen ligger under det nuv\u00e6rende slagteri. Nu skal resten registreres."], "image_caption": "Entrepren\u00f8rmaskinerne var g\u00e5et igang med at grave ud til en ny frysetunnel p\u00e5 Danish Crowns slagteri i R\u00f8nne, da de opdagede det, der har vist sig at v\u00e6re resterne af en 3.300 \u00e5r gammel bronzealderh\u00f8j. (Foto:\u00a0Lis Eils\u00f8e \u00a9\u00a0(c) DR) Stenene her er noget af det eneste, der er tilbage af selve gravh\u00f8jen, som b\u00e5de er sk\u00e5ret igennem af en vej og engang ogs\u00e5 af en jernbane. (Foto:\u00a0Lis Eils\u00f8e \u00a9\u00a0(c) DR) Ark\u00e6olog Nicolas Braun fra Bornholms Museum regner ikke med at finde mange genstande, men til geng\u00e6ld rester af blandt andet brandgrave - alts\u00e5 grave, hvor den afd\u00f8de er blevet br\u00e6ndt og derefter sat i jorden. (Foto:\u00a0Lis Eils\u00f8e \u00a9\u00a0(c) DR) Det kom bag p\u00e5 alle, at der ligger rester af en bronzealdergravh\u00f8j og sandsynligvis ogs\u00e5 et st\u00f8rre gravfelt pr\u00e6cis her p\u00e5 slagterigrunden i R\u00f8nne. (Foto:\u00a0Lis Eils\u00f8e \u00a9\u00a0(c) DR) Nicolas Braun regner med, at det i hvert fald tager en m\u00e5ned, inden han og kollegaen er f\u00e6rdige med at unders\u00f8ge omr\u00e5det ved slagteriet - ogs\u00e5 selv om der kun er 12-15 procent af gravh\u00f8jen tilbage. Resten ligger under det nuv\u00e6rende slagteri. (Foto:\u00a0Lis Eils\u00f8e \u00a9\u00a0(c) DR) Entrepren\u00f8rmaskinerne var g\u00e5et igang med at grave ud til en ny frysetunnel p\u00e5 Danish Crowns slagteri i R\u00f8nne, da de opdagede det, der har vist sig at v\u00e6re resterne af en 3.300 \u00e5r gammel bronzealderh\u00f8j. (Foto:\u00a0Lis Eils\u00f8e \u00a9\u00a0(c) DR) Stenene her er noget af det eneste, der er tilbage af selve gravh\u00f8jen, som b\u00e5de er sk\u00e5ret igennem af en vej og engang ogs\u00e5 af en jernbane. (Foto:\u00a0Lis Eils\u00f8e \u00a9\u00a0(c) DR) Ark\u00e6olog Nicolas Braun fra Bornholms Museum regner ikke med at finde mange genstande, men til geng\u00e6ld rester af blandt andet brandgrave - alts\u00e5 grave, hvor den afd\u00f8de er blevet br\u00e6ndt og derefter sat i jorden. (Foto:\u00a0Lis Eils\u00f8e \u00a9\u00a0(c) DR) Det kom bag p\u00e5 alle, at der ligger rester af en bronzealdergravh\u00f8j og sandsynligvis ogs\u00e5 et st\u00f8rre gravfelt pr\u00e6cis her p\u00e5 slagterigrunden i R\u00f8nne. (Foto:\u00a0Lis Eils\u00f8e \u00a9\u00a0(c) DR) Nicolas Braun regner med, at det i hvert fald tager en m\u00e5ned, inden han og kollegaen er f\u00e6rdige med at unders\u00f8ge omr\u00e5det ved slagteriet - ogs\u00e5 selv om der kun er 12-15 procent af gravh\u00f8jen tilbage. Resten ligger under det nuv\u00e6rende slagteri. (Foto:\u00a0Lis Eils\u00f8e \u00a9\u00a0(c) DR)"}
{"id": 207, "text": "Transportminister Benny Engelbrecht (S) vil bede Molslinjen installere stabilisatorer - de s\u00e5kaldte t-foils - p\u00e5 hurtigf\u00e6rgerne mellem R\u00f8nne og Ystad. Unders\u00f8gelser lavet af Force Technology viser nemlig, at stabilisatorerne vil g\u00f8re det 20-30 procent mindre ubehageligt at sejle med f\u00e6rgerne i b\u00f8lgegang. Eller sagt p\u00e5 godt dansk: Langt f\u00e6rre passagerer vil blive s\u00f8syge, hvis der bliver monteret t-foil p\u00e5 f\u00e6rgerne. Konklusionen fra den private danske konsulentvirksomhed Force Technology, der blandet lavet skibstekniske unders\u00f8gelser, blev offentliggjort i dag. - Det er en klar konklusion, og derfor har jeg ogs\u00e5 en klar forventning om, at Molslinjen vil installere dem (stabilisatorerne, ). Rederiet har tidligere tilkendegivet, at det vil ske, hvis unders\u00f8gelser viser, at det vil forbedre sejladsen for passagererne, siger Benny Engelbrecht til DR Bornholm. Venstres bornholmske folketingsmedlem Peter Juel-Jensen har ogs\u00e5 en klar forventning om, at Molslinjen p\u00e5monterer t-foils p\u00e5 de tre f\u00e6rger, der enten fast eller som afl\u00f8ser sejler p\u00e5 \u00d8sters\u00f8en. - Men vi er ikke i m\u00e5l, f\u00f8r vi er sikre p\u00e5, at bornholmerne b\u00e5de f\u00e5r en mere komfortabel overfart og en bedre regularitet uden mange forsinkelser og aflysninger, siger Peter Juel-Jensen. Molslinjen har ogs\u00e5 f\u00f8rst f\u00e5et unders\u00f8gelsen i dag. Rederiets kommunikationschef Jesper Maack siger derfor kun, at rederiet nu vil l\u00e6se rapporten grundigt igennem, inden de udtaler sig. Den skibstekniske unders\u00f8gelse blev sat igang sidste vinter, fordi mange passagerer oplevede at blive s\u00f8syge p\u00e5 turen over \u00d8sters\u00f8en. Unders\u00f8gelsen er blevet udskudt flere gange, og det er da ogs\u00e5 kun halvdelen af unders\u00f8gelsen, der er gennemf\u00f8rt - nemlig den, der handler om en forbedret oplevelse for passagererne. Unders\u00f8gelsens anden halvdel - som handler om, om f\u00e6rgerne overholder kravet om, hvor mange s\u00f8syge, der m\u00e5 v\u00e6re ombord - mangler endnu. Den vil blive gennemf\u00f8rt, n\u00e5r f\u00e6rgerne har f\u00e5et p\u00e5monteret stabilisatorerne. Konklusionen om mindre ubehag for passagererne er lavet p\u00e5 baggrund af oplevelsen p\u00e5 f\u00e6rger bygget p\u00e5 samme v\u00e6rft og med samme teknologi som hurtigf\u00e6rgerne til Bornholm. Hovedf\u00e6rgen - Express 1 var oprindeligt udstyret med en stabilisator, men den blev pillet af, da Molslinjen overtog f\u00e6rgen. Det er ikke offentligt kendt, hvad det vil koste at p\u00e5montere t-foils p\u00e5 f\u00e6rgerne.", "annotations": [{"label": 2, "user": 1}], "meta": {}, "annotation_approver": null, "hash_id": 8083670553063315283, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/minister-hurtigfaerger-til-bornholm-skal-udstyres-med-soesyge"], "section": "Bornholm", "author": "Lis Eils\u00f8e Morten Volff Jane Lou", "date": ["2019-09-03 13:14"], "title": ["Minister: Hurtigf\u00e6rger til Bornholm skal udstyres med s\u00f8syge-stabilisator"], "title_summary": ["Ubehag og s\u00f8syge bliver 20-30 procent mindre med t-foils, som Molslinjen har afmonteret"], "image_caption": "Det vil blive langt mere behageligt at sejle med hurtigf\u00e6rgerne til og fra Bornholm, hvis de f\u00e5r installeret stabilisatorer. Det viser unders\u00f8gelserne fra Force Technology. Derfor bliver rederiet nu bedt om at installere dem. (\u00a9\u00a0www.bornholmslinjen.dk)"}
{"id": 209, "text": "Lukaz Ipsen har i dag f\u00e5et medalje for at undv\u00e6re sin far, der sidste \u00e5r var udsendt som soldat til Kabul i Afghanistan. Og Victoria og Frederik Voigt har f\u00e5et medalje for at leve med en far med posttraumatisk stresslidelse, PTSD, efter udsendelser til b\u00e5de Cypern og Irak tilbage i starten af 1990'erne. De er bare tre ud af 35 b\u00f8rn og unge p\u00e5 Bornholm, som i dag fik b\u00f8rnemedalje som en anerkendelse af, at det er sv\u00e6rt at have en mor eller far, der i perioder er v\u00e6k - og hvor de altid frygter, at der kan ske noget alvorligt. Eller hvor de bagefter m\u00e5 leve med for\u00e6ldre, der har f\u00e5et psykiske problemer. Medaljerne blev uddelt p\u00e5 den \u00e5rlige flagdag, 5. september, hvor Danmark \u00e6rer soldater og andre udsendte. - Medaljerne viser, at vi anerkender, at b\u00f8rn af soldater og andre udsendte har det sv\u00e6rt - men at andre kan have sv\u00e6rt ved at s\u00e6tte sig ind i det. Det her er bare \u00e9n af m\u00e5derne at vise det offentligt og overfor alle, siger formanden for Bornholms Veteranforum og pensioneret officer, Richard S\u00f8lvertorp. Familienetv\u00e6rket for p\u00e5r\u00f8rende til soldater og veteraner st\u00e5r bag medaljen, men landets veteranforeninger og forsvaret bakker fuldt og helt op om initiativet. - B\u00f8rnene har det sv\u00e6rest. Derfor er jeg meget glad for at kunne give den her anerkendelse, siger milj\u00f8minister Lea Wermelin, der delte medaljer og diplomer ud p\u00e5 Bornholm. P\u00e5 Bornholm, hvor flagdagen s\u00e5 dagens lys i 2009 og siden har bredt sig til resten af landet, st\u00e5r Veteranforum ogs\u00e5 bag et netv\u00e6rk, hvor b\u00f8rn af udsendte kan m\u00f8des med andre b\u00f8rn, der kender alt til angsten og problemerne. Den id\u00e9 bliver nu udbredt til resten af landet, s\u00e5 alle danske b\u00f8rn af udsendte kan f\u00e5 ekstra s\u00f8tte - denne gang med Forsvaret som bagmand. Flagdagen er blevet fejret over hele landet i dag, og der er delt b\u00f8rnemedaljer ud en r\u00e6kke steder.", "annotations": [{"label": 2, "user": 1}], "meta": {}, "annotation_approver": null, "hash_id": -4819361505495998322, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/lukaz-faar-medalje-undvaere-far"], "section": "Bornholm", "author": "Lis Eils\u00f8e", "date": ["2019-09-05 19:15"], "title": ["Lukaz f\u00e5r medalje for at undv\u00e6re far"], "title_summary": ["P\u00e5 flagdagen for soldater er der fokus p\u00e5 de b\u00f8rn, hvis for\u00e6ldre har v\u00e6ret udsendt til krigsomr\u00e5der."], "image_caption": "Mike Ipsen blev sendt til Kabul i januar 2018 med 10 dages varsel. K\u00e6resten Renate og s\u00f8nnen Lukaz havde n\u00e6rmest ikke forst\u00e5et det, inden Mike rejste. Mike og Renate n\u00e5ede dog at blive gift i l\u00f8bet af de 10 dage. (Foto:\u00a0Lis Eils\u00f8e \u00a9\u00a0(c) DR) Jens Voigt var udsendt til Cypern og Irak tilbage i begyndelsen af 1990erne - f\u00f8r han m\u00f8dte Laila, og inden b\u00f8rnene Frederik og Victoria blev f\u00f8dt. Men hele familien har i alle \u00e5rene levet med Jens Voigts psykiske efterveer. F\u00f8rst i for\u00e5ret 2019 fik han diagnosen PTSD. (Foto:\u00a0Lis Eils\u00f8e \u00a9\u00a0(c) DR) 35 b\u00f8rn og unge p\u00e5 Bornholm fik b\u00f8rnemedalje, fordi de har oplevet, at deres far eller mor er blevet sendt ud i et af verdens br\u00e6ndpunkter. (Foto:\u00a0Lis Eils\u00f8e \u00a9\u00a0(c) DR) 14-\u00e5rige Victoria Voigt har altid v\u00e6ret meget interesseret i at h\u00f8re om sin fars udsendelser - ogs\u00e5 for at forst\u00e5, hvorfor han indimellem har det psykisk sv\u00e6rt. (Foto:\u00a0Lis Eils\u00f8e \u00a9\u00a0(c) DR) 16-\u00e5rige Frederik Voigt har ligesom sin s\u00f8ster og to \u00e6ldre br\u00f8dre oplevet deres fars op- og nedture efter udsendelser til Cypern og Irak. (Foto:\u00a0Lis Eils\u00f8e \u00a9\u00a0(c) DR) Der var medaljer og diplomer til b\u00e5de store og sm\u00e5. (Foto:\u00a0Lis Eils\u00f8e \u00a9\u00a0(c) DR) Snart 11-\u00e5rige Lukaz Ipsen har oplevet, at det indimellem har v\u00e6ret sv\u00e6rt for kammeraterne at forst\u00e5, hvordan han har det, med en far i Kabul. Det har dog hjulpet, at de som regel havde kontakt med hinanden hver dag. (Foto:\u00a0Lis Eils\u00f8e \u00a9\u00a0(c) DR) De to yngste medaljemodtagere i R\u00f8nne forst\u00e5r endnu ikke al virakken omkring medaljerne. Men nysgerrige var de. (Foto:\u00a0Lis Eils\u00f8e \u00a9\u00a0(c) DR) Jens Voigt var udsendt til Cypern og Irak tilbage i begyndelsen af 1990erne - f\u00f8r han m\u00f8dte Laila, og inden b\u00f8rnene Frederik og Victoria blev f\u00f8dt. Men hele familien har i alle \u00e5rene levet med Jens Voigts psykiske efterveer. F\u00f8rst i for\u00e5ret 2019 fik han diagnosen PTSD. (Foto:\u00a0Lis Eils\u00f8e \u00a9\u00a0(c) DR) 35 b\u00f8rn og unge p\u00e5 Bornholm fik b\u00f8rnemedalje, fordi de har oplevet, at deres far eller mor er blevet sendt ud i et af verdens br\u00e6ndpunkter. (Foto:\u00a0Lis Eils\u00f8e \u00a9\u00a0(c) DR) 14-\u00e5rige Victoria Voigt har altid v\u00e6ret meget interesseret i at h\u00f8re om sin fars udsendelser - ogs\u00e5 for at forst\u00e5, hvorfor han indimellem har det psykisk sv\u00e6rt. (Foto:\u00a0Lis Eils\u00f8e \u00a9\u00a0(c) DR) 16-\u00e5rige Frederik Voigt har ligesom sin s\u00f8ster og to \u00e6ldre br\u00f8dre oplevet deres fars op- og nedture efter udsendelser til Cypern og Irak. (Foto:\u00a0Lis Eils\u00f8e \u00a9\u00a0(c) DR) Der var medaljer og diplomer til b\u00e5de store og sm\u00e5. (Foto:\u00a0Lis Eils\u00f8e \u00a9\u00a0(c) DR) Snart 11-\u00e5rige Lukaz Ipsen har oplevet, at det indimellem har v\u00e6ret sv\u00e6rt for kammeraterne at forst\u00e5, hvordan han har det, med en far i Kabul. Det har dog hjulpet, at de som regel havde kontakt med hinanden hver dag. (Foto:\u00a0Lis Eils\u00f8e \u00a9\u00a0(c) DR) De to yngste medaljemodtagere i R\u00f8nne forst\u00e5r endnu ikke al virakken omkring medaljerne. Men nysgerrige var de. (Foto:\u00a0Lis Eils\u00f8e \u00a9\u00a0(c) DR)"}
{"id": 226, "text": "Forestil dig f\u00f8lgende: Du skal l\u00f8be et orienteringsl\u00f8b med bidske hunde i h\u00e6lene. Du skal overnatte to uger ude i vinterens v\u00e5de og kolde vejr. Du f\u00e5r ingen mad, og s\u00e5 skal du angribe fjendtlige installationer og udpege vigtige m\u00e5l. Det har v\u00e6ret virkeligheden for de tre soldater, som i dag fik overrakt en s\u00f8lvdolk for at have gennemf\u00f8rt det s\u00e5kaldte 'Enkeltk\u00e6mper'-kursus p\u00e5 Bornholm. Kurset har v\u00e6ret afholdt siden 1965 p\u00e5 Bornholm, og det har til form\u00e5l at ruste soldaterne til den ultimative overlevelsessituation uden moderne remedier. Kurset anses for at v\u00e6re s\u00e5 h\u00e5rdt, at mange soldater bruger det som forberedelse, inden de kaster sig ud i optagelsen til de danske specialstyrker.", "annotations": [{"label": 2, "user": 1}], "meta": {}, "annotation_approver": null, "hash_id": 2561190882149868534, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/se-billederne-fra-soldaterkurset-fra-helvede-bidende-nattefrost-og-hunde"], "section": "Bornholm", "author": "Morten S\u00f8g\u00e5rd Volff", "date": ["2019-12-13 17:21"], "title": ["Se billederne fra 'soldaterkurset fra helvede': Bidende nattefrost og hunde i h\u00e6lene"], "title_summary": ["I dag sluttede et tre ugers kursus p\u00e5 Bornholm, der har testet 13 unge m\u00e6nds psyke og fysik."], "image_caption": "Soldaterne p\u00e5 det \u00e5rlige enkeltk\u00e6mper-kursus p\u00e5 Bornholm g\u00e5r igennem en optagelsespr\u00f8ve, der ligger nogle m\u00e5neder inden kursets begyndelse. Her skal soldaterne blandt andet til skyde-, klatre- og l\u00f8bepr\u00f8ver. I \u00e5r gennemf\u00f8rte 13 soldater optagelsespr\u00f8verne til kurset, som afvikles over tre uger. I den f\u00f8rste uge fik soldaterne den viden, der skal til for at gennemf\u00f8re kurset. De l\u00e6rte at navigere med mangelfulde kort og ud fra stjernernes position p\u00e5 himlen, hvad de kan spise ude i naturen, og hvad de generelt kan forvente af kurset. I uge to skulle de testes ude i det bornholmske landskab, og de skulle overnatte i den iskolde natur med en minimal m\u00e6ngde kalorier at tr\u00e6kke p\u00e5. (Foto:\u00a0Morten Volff \u00a9\u00a0(c) DR Bornholm) Uge tre er den endelige pr\u00f8velse for de otte soldater, der var tilbage, og det understreges allerede mandag morgen, da soldaterne bliver bedt om at strippe ned til deres underbukser, hvorefter de skal stikke hovedet og kroppen ned i deres soveposer. Herefter bliver soldaternes ejendele og udstyr tjekket igennem af personale fra Bornholms kaserne. Det er vigtigt, at soldaterne ikke har gemt ekstra mad og har orden p\u00e5 udstyret, inden de kastes ud i den endelige uge, da de hverken m\u00e5 snyde eller have for lidt t\u00f8j med ud i felten. Personalet finder et patronhylster og glemt t\u00f8j hos nogle af soldaterne, som betyder, at de skal have ekstra v\u00e6gt p\u00e5 ryggen, n\u00e5r de skal ud p\u00e5 dagens 45 kilometer lange march. (Foto:\u00a0Morten Volff \u00a9\u00a0(c) DR Bornholm) Kontrollen betyder ogs\u00e5, at soldaternes ejendele ligger hulter til bulter, og det g\u00f8r det ogs\u00e5 sv\u00e6rere for dem at pakke tingene sammen hensigtsm\u00e6ssigt. Det har stor betydning, da de kun har f\u00e5 minutter til at komme i uniformen og m\u00f8de op ved indgangen til kasernen med alt deres udstyr p\u00e5 sig. (Foto:\u00a0Morten Volff \u00a9\u00a0(c) DR Bornholm) Christoffer Avarhoff fra Livgarden er cirka halvvejs p\u00e5 den 45 kilometer lange march igennem det bornholmske landskab. Bagefter venter en rekognosceringsopgave, hvor soldatene i ly af natten skal finde og overv\u00e5ge en fjendtlig antiluftskytsstation. En opgave, som skal l\u00f8ses uden gps. Det er prim\u00e6rt danske soldater, som deltager i kurset, men i \u00e5r deltager ogs\u00e5 to svenskere. (Foto:\u00a0Morten Volff \u00a9\u00a0(c) DR Bornholm) Nattens arbejde har b\u00e5ret frugt, og den fjendtlige installation er i sigte. Kursisternes opgave skifter fra en simpel overv\u00e5gningsmission til et angreb p\u00e5 antiluftskytsinstallationen, som befinder sig adskillige kilometer bag 'frontlinjen'. Soldater fra Bornholms kaserne udfylder rollen som fjenden, og de har ligesom kursisterne overnattet ude i den bornholmske natur. (Foto:\u00a0Morten Volff \u00a9\u00a0(c) DR Bornholm) Knaldene runger i luften, imens soldaterne taktisk man\u00f8vrerer igennem omr\u00e5dets tr\u00e6er og krat. Statisterne tages p\u00e5 sengen og l\u00e6gges ned \u00e9n for \u00e9n. N\u00e5r omr\u00e5det er sikret, placerer kursisterne spr\u00e6ngladninger p\u00e5 b\u00e5de kanoner og radarer, hvorefter de skynder sig v\u00e6k. (Foto:\u00a0Morten Volff \u00a9\u00a0(c) DR Bornholm) Det har ikke v\u00e6ret nemt, siden soldaterne destruerede den fjendtlige installation. I l\u00f8bet af onsdagen har de blandt andet v\u00e6ret jaget af Forsvarets egen hundepatrulje, og det er en jagt, som forts\u00e6tter sent om eftermiddagen. Her skal kursisterne ud p\u00e5 en 'hukommelsesbane', hvor de med hundene i h\u00e6lene skal kunne gengive, hvad de har observeret, imens de b\u00e5de bliver bidt og jaget af hundepatruljen. Her er en af kursisterne i gang med at ikl\u00e6de sig en s\u00e5kaldt 'bidedragt', s\u00e5 han kan blive lagt ned af hundene. (Foto:\u00a0Morten Volff \u00a9\u00a0(c) DR Bornholm) Fredag formiddag er det slut, og tilbage sidder tre kursister ved et shelter p\u00e5 Nordbornholm. I den sidste uge er fem faldet fra, og soldatene kan nu nyde et m\u00e5ltid, som ikke best\u00e5r af feltrationer og dele af den bornholmske natur. Christoffer Avarhoff (t.h.) har i den seneste uge tabt otte kilo, hvilket ikke er us\u00e6dvanligt for kursusdeltagerne. I kursets tredje uge f\u00e5r soldaterne cirka 3.500 kalorier i alt, hvilket er langt fra de 2.500 til 3.000 kalorier, kroppen har brug for dagligt. (Foto:\u00a0Morten Volff \u00a9\u00a0(c) DR Bornholm) Soldaterne f\u00e5r ogs\u00e5 en 's\u00f8lvdolk' for deres indsats, som overr\u00e6kkes af chefen for den danske h\u00e6r, Michael Lollesgaard. Dolken er egentlig en aflang medalje, som giver soldaten retten til at kalde sig 'enkeltk\u00e6mper', men dolken er ikke det eneste, soldaten kan tage med hjem. Hensigten er, at han deler ud af den viden og erfaring, han har f\u00e5et p\u00e5 kurset blandt hans soldaterkammerater, n\u00e5r han vender tilbage til sin kaserne. (Foto:\u00a0Morten Volff \u00a9\u00a0(c) DR Bornholm)"}
{"id": 210, "text": "Er du en af dem, der n\u00e5ede at skaffe en billet til \u00e5rets Roskilde Festival, men som frygter, at coronavirusset s\u00e6tter en stopper for Danmarks st\u00f8rste festival, s\u00e5 kan du slappe af. I hvert fald lidt endnu. Orange Scene og de syv andre scener vil nemlig komme op at st\u00e5, n\u00e5r festivalen \u00e5bner op for teltpladserne 27. juni. Det siger festivalens talskvinde, Christina Bilde. Tidligere i dag meldte den britiske festival Glastonbury ellers ud, at de aflyser \u00e5rets festival p\u00e5 grund af coronavirusset. Festivalen har blandt andre de to hovednavne Taylor Swift og Kendrick Lamar p\u00e5 plakaten, som en uge senere spiller i Roskilde. Samtidig med meldingen fra Glastonbury har flere valgt at s\u00e6tte deres Roskilde-billetter til salg p\u00e5 dba.dk. Men aflysningen f\u00e5r alts\u00e5 ingen konsekvenser for den danske festival. - Det f\u00e5r ingen betydning for Roskilde Festival, at Glastonbury m\u00e5 aflyse p\u00e5 grund af de ekstraordin\u00e6re omst\u00e6ndigheder. - Vi forventer stadig at afholde festivalen, og vi er i fuld gang med planl\u00e6gningen, siger Christina Bilde i en skriftlig udtalelse. Hun skriver, at det er meget trist at den britiske festival har m\u00e5ttet aflyse, og at hun godt forst\u00e5r, at det kan skabe bekymring blandt dem, der har k\u00f8bt billet til \u00e5rets Roskilde Festival. Men selvom de to festivaler deler flere musiknavne og ligger s\u00e5 t\u00e6t p\u00e5 hinanden tidsm\u00e6ssigt, s\u00e5 er der if\u00f8lge hende ingen grund til bekymring. - Blandt andet skriver Glastonburys arrang\u00f8rer, at de aflyser, fordi de har en meget lang opbygningsperiode, hvor tusinder af frivillige og medarbejdere samles tre m\u00e5neder f\u00f8r festivalens start og bor og bygger op sammen. S\u00e5dan er det ikke hos os, hvor vi opbygger festivalpladsen over kortere tid og t\u00e6ttere p\u00e5 start, skriver hun. Desuden skriver hun, at Roskilde Festival samarbejder med en r\u00e6kke andre store festivaler i Europa, som finder sted samtidig. De festivaler har Roskilde dialog med, og de forventer, if\u00f8lge Christina Bilde, ogs\u00e5 at gennemf\u00f8re deres festivaler. - Glastonburys aflysning betyder derfor ikke, at kunstnerne ikke tager p\u00e5 turn\u00e9, og aflysningen har derfor heller ikke betydning for vores program, skriver hun. Roskilde Festival finder sted fra 27. juni til 4. juli.", "annotations": [{"label": 1, "user": 1}], "meta": {}, "annotation_approver": null, "hash_id": -1354696194931770418, "scrape_date": ["2020-03-21 13:18:16"], "url": ["https://www.dr.dk/musik/roskilde-er-i-fuld-gang-med-planlaegningen-vi-forventer-stadig-afholde-festivalen"], "section": "Musik", "author": "Silas Bay Nielsen", "date": ["2020-03-18 18:46"], "title": ["Roskilde er i fuld gang med planl\u00e6gningen: 'Vi forventer stadig at afholde festivalen'"], "title_summary": ["Selvom Glastonbury Festival har aflyst, har det ikke konsekvenser for Roskilde Festival."], "image_caption": "Den amerikanske sanger Taylor Swift er blandt hovednavnene p\u00e5 \u00e5rets Roskilde Festival. Men i Glastonbury skal hun nu ikke l\u00e6ngere optr\u00e6de. (Foto:\u00a0Mario Anzuoni \u00a9\u00a0Scanpix) Kendrick Lamar spiller efter planen torsdag 2. juli p\u00e5 Roskilde Festival. (Foto:\u00a0Daniel Garzon Herazo \u00a9\u00a0Getty Images)"}
{"id": 211, "text": "Alt for mange patienter og p\u00e5r\u00f8rende kan ikke bruge den nye Patientguide, som Region Hovedstaden lige har offentliggjort. Den indeholder godt nok alt det, vi har brug for at vide b\u00e5de f\u00f8r, under og efter et sygdoms- eller behandlingsforl\u00f8b - men guiden ligger kun i elektronisk form p\u00e5 nettet. Det vil afholde mange is\u00e6r \u00e6ldre patienter fra b\u00e5de at finde og bruge den, mener blandt andre Diabetesforeningen og Kr\u00e6ftens Bek\u00e6mpelse p\u00e5 Bornholm. - Alt for mange af vores medlemmer har slet ikke den rutine, der skal til for at bruge en elektronisk guide. De har brug for information p\u00e5 tryk, lyder det fra de to patientorganisationer. Men det er en d\u00e5rlig id\u00e9 at have guiden i en supplerende papirudgave, siger enhedschef Lisbeth Willemoes Larsen fra Patient- og Borgerkommunikation i Region Hovedstaden. - Vi lever i en digital tidsalder, og ved at holde guiden rent digitalt kan den hele tiden v\u00e6re opdateret, siger Lisbeth Willemoes Larsen. Hun p\u00e5peger, at guiden er t\u00e6nkt som et supplement til den information, patient og p\u00e5r\u00f8rende f\u00e5r p\u00e5 hospitalet, hos den praktiserende l\u00e6ge eller kommunen. Kr\u00e6ftens Bek\u00e6mpelse p\u00e5 Bornholm har i 12-14 \u00e5r haft alle informationer, arrangementer og tilbud p\u00e5 sin hjemmeside. Alligevel oplever formand Lis Hamfeldt Pedersen ofte, at folk f\u00f8rst bliver opm\u00e6rksomme p\u00e5 tingene, n\u00e5r de f\u00e5r stukket et stykke papir i h\u00e5nden. - Derfor giver vi nu alle bornholmske kr\u00e6ftpatienter en lille brun pose med den vigtigste information, s\u00e5 de kan tage den frem, n\u00e5r de har overskud til det. Derfra kan de s\u00e5 f\u00e5 eller finde mere information, siger Lisbeth Hamfeldt Pedersen. Samme oplevelse har Claus Westh, der er formand for Diabetesforeningen p\u00e5 Bornholm. - Derfor b\u00f8r patienter og p\u00e5r\u00f8rende ogs\u00e5 f\u00e5 et tilbud om, at for eksempel sygehuset kan printe de relevante oplysninger fra Patientguiden ud til patienterne, siger han. De to patientforeningsform\u00e6nd bliver bakket op af professor Louise Jane Phillips fra Institut for Kommunikation og Humanistisk Videnskab p\u00e5 RUC. - Vi ved allesammen godt, at det kan v\u00e6re sv\u00e6rt at orientere sig p\u00e5 internettet - ogs\u00e5 selv om vi er vant til at bruge en pc. Derfor er det nemt at forst\u00e5, at patientorganisationerne er skeptiske overfor information, der kun findes digitalt, siger Louise Jane Phillips. Hendes r\u00e5d er derfor, at informationen ogs\u00e5 skal kunne f\u00e5s p\u00e5 papir. - Det er et sp\u00f8rgsm\u00e5l om tilg\u00e6ngelighed, konstaterer hun.", "annotations": [{"label": 2, "user": 1}], "meta": {}, "annotation_approver": null, "hash_id": 8807652741902051723, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/patientforeninger-ny-digital-patientguide-er-ubrugelig-mange"], "section": "Bornholm", "author": "Jane Lou Lis Eils\u00f8e", "date": ["2019-09-19 13:01"], "title": ["Patientforeninger: Ny digital patientguide er ubrugelig for mange"], "title_summary": ["Mange is\u00e6r \u00e6ldre har behov for informationer p\u00e5 papir, mener patientforeninger."], "image_caption": "Formand for Kr\u00e6ftens Bek\u00e6mpelse p\u00e5 Bornholm Lis Hamfeldt Pedersen mener ikke, at hendes medlemmer kan n\u00f8jes med en digital patientguide fra Region Hovedstaden. De har brug for noget p\u00e5 papir, for mange af dem er slet ikke vant til at navigere rundt p\u00e5 internettet. (Foto:\u00a0Lis Eils\u00f8e \u00a9\u00a0dr) Alle bornholmske kr\u00e6ftpatienter - uanset om de bliver behandlet p\u00e5 Bornholms Hospital, Rigshospitalet, Herlev Hospital eller andre stedet - f\u00e5r en lille brun pose med den mest n\u00f8dvendige information p\u00e5 papir fra Kr\u00e6ftens Bek\u00e6mpelse p\u00e5 Bornholm. (Foto:\u00a0Lis Eils\u00f8e \u00a9\u00a0dr)"}
{"id": 212, "text": "I \u00e5revis har de danske pindsvin sn\u00f8ftet rundt i vores haver med en hemmelighed i n\u00e6sen. To ud af tre pindsvin b\u00e6rer nemlig rundt p\u00e5 MRSA i deres snuder. Det viser en omfattende unders\u00f8gelse lavet af ph.d. og pindsvineforsker Sophie Lund Rasmussen fra Biologisk Institut ved Syddansk Universitet og Naturama i samarbejde med forskere p\u00e5 Statens Seruminstitut. Det var svine-MRSA, der satte Sophie Lund Rasmussen i gang med studiet. Hun ville finde ud af, om pindsvinet kunne v\u00e6re det dyr, der spredte svine-MRSA til mennesker uden kontakt til svinestalde. Til sin afhandling har hun derfor unders\u00f8gt 188 d\u00f8de pindsvin fra hele landet - og resultatet var overraskende. - Det viste sig, at 61 procent af pindsvinene var b\u00e6rere af MRSA-bakterien - men en anden type end den, svin b\u00e6rer rundt p\u00e5. Og modsat svine-MRSA har jeg ikke fundet smitte hos nogle af de mennesker, der er i t\u00e6t kontakt med pindsvin, siger Sophie Lund Rasmussen. Det er f\u00f8rste gang, at s\u00e5 mange vilde dyr systematisk bliver unders\u00f8gt for MRSA, men mindre unders\u00f8gelser har hidtil p\u00e5vist, at op til 14 procent af vilde dyr i naturen er b\u00e6rere af MRSA. - Opdagelsen \u00e6ndrer jo ikke noget for pindsvinene, som sikkert har b\u00e5ret denne bakterie i \u00e5revis, men det er f\u00f8rst nu, vi har opdaget det. Derfor skal man heller ikke v\u00e6re bange for at f\u00e5 MRSA, hvis man har pindsvin i haven, siger Sophie Lund Rasmussen. Hun har en teori om, hvorfor s\u00e5 mange pindsvin er smittet: Pindsvinenes MRSA-bakterier har udviklet resistens mod en naturskabt type antibiotika, som pindsvinene b\u00e6rer med sig rundt. - Pindsvin har ofte en svamp i huden, der spytter penicillinlignende stoffer ud for at fjerne andre bakterier, og noget tyder p\u00e5, at pindsvinenes MRSA-bakterier kan have udviklet resistens, fordi de hele tiden bliver bombarderet med stoffet. - Det er med andre ord f\u00f8rste gang, vi har p\u00e5vist, at antibiotikaresistens kan udvikle sig i naturen, siger Sophie Lund Rasmussen. For ph.d. og sektionsleder for Bakterier, Parasitter og Svampe Anders Rhod Larsen fra Statens Seruminstitut er fundet af s\u00e5 mange MRSA-b\u00e6rere interessant, fordi det er en relativ ny type MRSA. - Nu kan vi f\u00e5 et indblik i, hvordan antibiotikaresistens udvikler sig i naturen. Pindsvinene er det f\u00f8rste eksempel, vi ser p\u00e5 det. Det er helt banebrydende, siger Anders Rhod Larsen. Den nye viden f\u00f8rer dog ikke umiddelbart til nye m\u00e5der at behandle de normale og resistente MRSA-bakterier p\u00e5. Alt i alt har Sophie Lund Rasmussen f\u00e5et 697 d\u00f8de pindsvin indsamlet i hele landet, og hun forts\u00e6tter nu med at se p\u00e5 blandt andet den naturlige antibiotikaresistens ved hj\u00e6lp af pindsvinene. Men de skal ogs\u00e5 l\u00e6gge krop til en lang r\u00e6kke andre unders\u00f8geser - blandt andet hvilke giftstoffer, der ophober sig i pindsvin, om de f\u00e5r kr\u00e6ft, og hvad de \u00e6der.", "annotations": [{"label": 2, "user": 1}], "meta": {}, "annotation_approver": null, "hash_id": -4290051722222333396, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/ny-forskning-ud-af-tre-pindsvin-baerer-rundt-paa-mrsa-bakterie"], "section": "Bornholm", "author": "Frederik Sundby Lis Eils\u00f8e", "date": ["2019-09-11 05:44"], "title": ["Ny forskning: To ud af tre pindsvin b\u00e6rer rundt p\u00e5 MRSA-bakterie"], "title_summary": ["Den s\u00e6rlige MRSA-bakterie smitter modsat svine-MRSA sj\u00e6ldent mennesker."], "image_caption": "For f\u00f8rste gang er en stor gruppe vilde dyr i naturen testet for MRSA. Det kom bag p\u00e5 ph. d. Sophie Lund Rasmussen, at pindsvin i langt h\u00f8jere grad end andre arter er b\u00e6rer af MRSA af typen mecC-MRSA. Der er alts\u00e5 ikke tale om svine-MRSA. (Foto:\u00a0Tue S\u00f8rensen \u00a9\u00a0Tue S\u00f8rensen) Normalt h\u00e5ndterer ph.d. Sophie Lund Rasmussen fra Syddansk Universitet og Naturama kun d\u00f8de pindsvin. Fyren her kan ligesom to ud af tre danske pindsvin godt have MRSA, men forel\u00f8big ser det ikke ud til, at den smitter mennesker. Man skal dog vaske sine h\u00e6nder godt og grundigt, hvis man har r\u00f8rt ved pindsvin, lyder r\u00e5det. (Foto:\u00a0Pia Burm\u00f8ller Hansen \u00a9\u00a0Pia Burm\u00f8ller Hansen) Sophie Lund Rasmussen har unders\u00f8gt 188 pindsvin for MRSA - men alt i alt har hun ved hj\u00e6lp af s\u00e5kaldt citizen science f\u00e5et 697 pindsvin i forbindelse med Det Danske Pindsvineprojekt. De kommer alle til at indg\u00e5 i videre studier af b\u00e5de mecC-MRSA og andre studier. (Foto:\u00a0Sophie Lund Rasmussen \u00a9\u00a0Sophie Lund Rasmussen) Resultaterne af Sophie Lund Rasmussens forskning er netop blevet publiceret i tidsskriftet PLOS One. (\u00a9\u00a0Sophie Lund Rasmussen) Normalt h\u00e5ndterer ph.d. Sophie Lund Rasmussen fra Syddansk Universitet og Naturama kun d\u00f8de pindsvin. Fyren her kan ligesom to ud af tre danske pindsvin godt have MRSA, men forel\u00f8big ser det ikke ud til, at den smitter mennesker. Man skal dog vaske sine h\u00e6nder godt og grundigt, hvis man har r\u00f8rt ved pindsvin, lyder r\u00e5det. (Foto:\u00a0Pia Burm\u00f8ller Hansen \u00a9\u00a0Pia Burm\u00f8ller Hansen) Sophie Lund Rasmussen har unders\u00f8gt 188 pindsvin for MRSA - men alt i alt har hun ved hj\u00e6lp af s\u00e5kaldt citizen science f\u00e5et 697 pindsvin i forbindelse med Det Danske Pindsvineprojekt. De kommer alle til at indg\u00e5 i videre studier af b\u00e5de mecC-MRSA og andre studier. (Foto:\u00a0Sophie Lund Rasmussen \u00a9\u00a0Sophie Lund Rasmussen) Resultaterne af Sophie Lund Rasmussens forskning er netop blevet publiceret i tidsskriftet PLOS One. (\u00a9\u00a0Sophie Lund Rasmussen)"}
{"id": 213, "text": "Bagmanden bag den st\u00f8rste narkofangst p\u00e5 Bornholm nogensinde skal 12 \u00e5r i f\u00e6ngsel. Det afgjorde Retten p\u00e5 Bornholm i dag p\u00e5 baggrund af en tilst\u00e5else fra den 33-\u00e5rige mand. Manden erkendte flere af sagens forhold under dagens retsm\u00f8de. Han pointerede dog, at han var blevet truet af personer med tilknytning til rockergrupperingen Satudarah til at opbevare 27 kilo amfetamin og for at have fragtet adskillige kilo amfetamin og tusindvis af ecstasypiller til Bornholm via sejlb\u00e5d i p\u00e5sken. Chefanklager hos Bornholms Politi Benthe Pedersen Lund havde kr\u00e6vet minimum 12 \u00e5rs f\u00e6ngsel, og derfor gl\u00e6der hun sig ogs\u00e5 over dagens dom. - Jeg kan ikke sige andet, end at jeg er yderst tilfreds, fordi retten har fulgt anklagemyndighedens beg\u00e6ring p\u00e5 en straf mellem 12-14 \u00e5r, siger hun. Mandens forsvarsadvokat Jane Ranum s\u00e5 anderledes p\u00e5 dagens dom. Hun mener, at der er formildende omst\u00e6ndigheder i sagen, da manden ikke opbevarede og transporterede stoffer for egen vindings skyld. - Han har handlet under tvang, han er blevet truet og v\u00e6ret under pres. Desuden har han ikke tjent noget p\u00e5 det, s\u00e5 derfor mener jeg, at han b\u00f8r have en mildere dom, end hvad man m\u00e5ske vil give i sager med de her m\u00e6ngder narko, siger Jane Ranum. Den 33-\u00e5rige ankede dommen p\u00e5 stedet. Sagen begyndte den 1. maj i \u00e5r, da Bornholms Politi konfiskerede 5.764 gram amfetamin og 4.357 ecstasypiller p\u00e5 adresser i Nex\u00f8 og R\u00f8nne. En 39-\u00e5rig mand fra Nex\u00f8 blev anholdt af politiet i forbindelse med narkofangsten, og han blev senere id\u00f8mt syv \u00e5rs f\u00e6ngsel for netop opbevaring af stofferne og for at have til hensigt at s\u00e6lge dem videre. Han tilstod begge forhold i retten. Narkofangsten, som af politiet kaldes det st\u00f8rste narkofund p\u00e5 Bornholm, ledte efterforskerne til K\u00f8benhavns-omr\u00e5det, da man mente, at sagen havde forbindelse til rockergrupperingen Satudarah, som planlagde at s\u00e6lge narkotika p\u00e5 Bornholm. Sammen med politiets bandeenhed S\u00e6rlig Efterforskning \u00d8st fik Bornholms Politi den 4. juli fat i den 33-\u00e5rige, og ordensmagten fandt desuden de 27 kilo amfetamin p\u00e5 mandens bop\u00e6l i hovedstaden. Derudover fandt politiet ogs\u00e5 ammunition p\u00e5 adressen.", "annotations": [{"label": 2, "user": 1}], "meta": {}, "annotation_approver": null, "hash_id": 2511897921051328982, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/33-aarig-bagmand-faar-12-aars-faengsel-i-bornholms-stoerste-narkosag"], "section": "Bornholm", "author": "Morten S\u00f8g\u00e5rd Volff", "date": ["2019-09-30 14:23"], "title": ["33-\u00e5rig bagmand f\u00e5r 12 \u00e5rs f\u00e6ngsel i Bornholms st\u00f8rste narkosag nogensinde"], "title_summary": ["Politiet fandt blandt andet knap 4400 ecstasypiller under dets ransagninger."], "image_caption": "En 33-\u00e5rig mand er blevet id\u00f8mt 12 \u00e5rs f\u00e6ngsel for sin rolle i Bornholms st\u00f8rste narkosag. Desuden er han d\u00f8mt for at have opbevaret 27 kilo p\u00e5 sin hjemadresse i hovedstaden. (Foto:\u00a0Bornholms Politi \u00a9\u00a0(c) DR Bornholm)"}
{"id": 214, "text": "Ikke \u00e9n eneste person er blevet sigtet eller afvist ved gr\u00e6nsen mellem Tyskland og Bornholm, siden gr\u00e6nsekontrollen blev indf\u00f8rt i januar 2016. 54.375 rejsende er blevet kontrolleret ved f\u00e6rgens ankomst i R\u00f8nne, og Bornholms Politi har lagt knap 1.100 mandetimer ved den dansk-tyske gr\u00e6nse p\u00e5 Bornholm, hvor der har v\u00e6ret kontrol ved 632 ud af samlet 644 ankomster. Det viser tal fra Bornholms Politi og Rigspolitiet, som DR Bornholm har f\u00e5et indsigt i. - Det viser klart, at der er tale om ren symbolpolitik at have den gr\u00e6nsekontrol mod Tyskland, mener den radikale retsordf\u00f8rer Kristian Hegaard. Men den tolkning vil den socialdemokratiske retsordf\u00f8rer i Folketinget Jeppe Bruus ikke k\u00f8be. - De tal giver grund til at se p\u00e5, om gr\u00e6nsekontrollen har et omfang, der svarer til de forventninger, vi har. For mig at h\u00f8re lyder det som om, at omfanget af gr\u00e6nsekontrollen m\u00e5ske er lige lille nok, siger Jeppe Bruus. Han mener ikke, at tallene fra Bornholm giver grund til at sl\u00e6kke p\u00e5 kontrollen, s\u00e5 l\u00e6nge de ydre gr\u00e6nser til Europa er under pres. - Det giver ingen mening at have en gr\u00e6nsekontrol mod Tyskland \u00e9t sted, men ikke et andet. Hvis vi har en gr\u00e6nsekontrol, skal den selvf\u00f8lgelig v\u00e6re d\u00e6kkende, siger Jeppe Bruus. Retsordf\u00f8rer Peter Skaarup fra Dansk Folkeparti mener lige som Jeppe Bruus, at det kan handle om, at gr\u00e6nsekontrollen skal intensiveres, men det beh\u00f8ver ikke v\u00e6re politifolk. - Man skal s\u00e5 vidt muligt erstatte politiet med Hjemmev\u00e6rnet og Forsvaret, s\u00e5 det frig\u00f8r politifolk til borgern\u00e6rt politiarbejde, siger Peter Skaarup. I gennemsnit bruger Bornholms Politi mellem 30 og 40 minutter, fra bilerne begynder at trille i land fra f\u00e6rgen, og indtil de sidste biler og passagerer er gennem kontrollen. Bornholms Politi f\u00e5r assistance fra politikredse i det \u00f8vrige land for blandt andet at kunne lave gr\u00e6nsekontrol ved f\u00e6rgeankomsterne fra Tyskland. Alligevel mener Nikolai Bebe Jensen, der er n\u00e6stformand for Bornholms Politis politiforening, ikke, at det g\u00e5r n\u00e6vnev\u00e6rdigt ud over andre opgaver. Gr\u00e6nsekontrollen er midlertidig, men er blevet forl\u00e6nget ad flere omgange, og den st\u00e5r til at udl\u00f8be den 12. november i \u00e5r.", "annotations": [{"label": 2, "user": 1}], "meta": {}, "annotation_approver": null, "hash_id": 2762572893234406316, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/1100-timers-graensekontrol-paa-bornholm-har-ikke-afsloeret-noget-ulovligt"], "section": "Bornholm", "author": "Morten Volff Lis Eils\u00f8e", "date": ["2019-09-05 10:00"], "title": ["1.100 timers gr\u00e6nsekontrol p\u00e5 Bornholm har ikke afsl\u00f8ret noget ulovligt"], "title_summary": ["Mere end 54.000 rejsende med f\u00e6rgen mellem R\u00f8nne og Sassnitz er blevet tjekket"], "image_caption": "I alt er 7.000 mennesker blevet afvist ved den dansk-tyske gr\u00e6nse i l\u00f8bet af de seneste tre \u00e5r. Ikke \u00e9n eneste af dem er blevet afvist p\u00e5 R\u00f8nne Havn ved f\u00e6rgen fra Sassnitz. (Foto:\u00a0claus fisker \u00a9\u00a0Scanpix)"}
{"id": 216, "text": "I sidste uge blev en 39-\u00e5rig bornholmer id\u00f8mt syv \u00e5rs f\u00e6ngsel for besiddelse af omkring seks kilo amfetamin og 4.300 ecstasypiller. Nu har politiet anholdt en af dem, som angiveligt har leveret stofferne til bornholmeren. For i forbindelse med efterforskningen af det store narkofund p\u00e5 Bornholm har K\u00f8benhavns Politi, i samarbejde med Bornholms Politi, anholdt en 33-\u00e5rig mand fra K\u00f8benhavnsomr\u00e5det, som havde 27 kilo amfetamin p\u00e5 sin adresse, skriver politiet i en pressemeddelse. Anklagemyndigheden p\u00e5 Bornholm oplyser ydermere, at den 33-\u00e5rige har handlet p\u00e5 vegne af rockergrupperingen Satudarah. - Det er en ret stor fisk, det m\u00e5 jeg siger, lyder det fra Benthe Pedersen Lund, der er chefanklager hos Bornholms Politi. Den 33-\u00e5rige er nu sigtet for overtr\u00e6delsen af loven om euforiserende stoffer, som i yderste konsekvens kan udl\u00f8se helt op til 16 \u00e5rs f\u00e6ngsel, og det er en stor sag for Bornholms Politi. - Det er den st\u00f8rste narkosag, vi nogensinde har k\u00f8rt her p\u00e5 Bornholm, siger chefanklageren. Benthe Pedersen Lund forventer en h\u00e5rd straf til den formodede bagmand, hvis han bliver d\u00f8mt i sagen. For manden har if\u00f8lge anklageren erkendt at have de 27 kilo amfetamin p\u00e5 sin bop\u00e6l, samt at have s\u00f8rget for at over 4.300 ecstasypiller og knap seks kilo amfetamin kom til Bornholm. - Vi vil g\u00e5 efter en ret betydelig f\u00e6ngselsstraf i og med, at sagen med de n\u00e6sten seks kilo amfetamin udl\u00f8ste syv \u00e5rs f\u00e6ngsel. Her har vi en, som skal d\u00f8mmes for 27 kilo oveni de seks kilo, siger Benthe Pedersen Lund. I forbindelse med anholdelsen har politiets bandeenhed \u201dS\u00e6rlig Efterforskning \u00d8st\u201d hjulpet Bornholms Politi med observationer, ransagning og anholdelsen af den 33-\u00e5rige, lyder det fra efterforskningsleder fra Bornholms Politi Henrik Schou, som forventer, at der er flere sager p\u00e5 vej. - Vi vil selvf\u00f8lgelig efterforske videre og sprede vores efterforskning og strafforf\u00f8lge dem, vi kan, siger han. Men Henrik Schou p\u00e5peger, at efterforskningen blot er en af de to ben, som Bornholms Politi arbejder p\u00e5 i forbindelse med sagen. For kampen mod narkotika handler liges\u00e5 meget om det pr\u00e6ventive arbejde i forhold til dem, som tager stoffer. - Den m\u00e5de vi kan tage de lavth\u00e6ngende frugter p\u00e5, er de unge mennesker, som kan p\u00e5virkes af deres for\u00e6ldre, s\u00e5 vores anbefaling herfra er, at for\u00e6ldrene indg\u00e5r i samarbejdet mod at bek\u00e6mpe narkotika p\u00e5 Bornholm, siger Henrik Schou. Den 33-\u00e5rige er ogs\u00e5 sigtet for brud p\u00e5 v\u00e5benloven, da ordensmagten fandt ammunition p\u00e5 mandens adresse i hovedstaden. Han har siddet varet\u00e6gtsf\u00e6ngslet siden den 4. juli. Mandens forsvarsadvokat vil ikke udtale sig p\u00e5 grund af navne- og referatforbud i sagen.", "annotations": [{"label": 2, "user": 1}], "meta": {}, "annotation_approver": null, "hash_id": 3558039804652507452, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/27-kilo-amfetamin-beslaglagt-satudarah-leverede-stoffer-til-bornholm"], "section": "Bornholm", "author": "Morten S\u00f8g\u00e5rd Volff", "date": ["2019-08-30 06:18", "2019-08-30 07:45"], "title": ["27 kilo amfetamin beslaglagt: Satudarah leverede stoffer til Bornholm"], "title_summary": ["Politiet mener at have f\u00e5et fat i bagmanden til det st\u00f8rste narkofund p\u00e5 Bornholm. Manden er blevet anholdt med 27 kilo amfetamin."], "image_caption": "En 39-\u00e5rig mand fra Bornholm blev i sidste uge i d\u00f8mt syv \u00e5rs f\u00e6ngsel for at have lidt over 4.300 ecstasypiller og knap seks kilo amfetamin. Nu skulle Bornholms Politi og K\u00f8benhavns Politi have fundet frem til en af de bagm\u00e6nd, som har givet bornholmeren de mange stoffer. (Foto:\u00a0Bornholms Politi)"}
{"id": 217, "text": "Danske skuespillere, musikere og kunstnere er h\u00e5rdt pressede, fordi coronavirusset blandt andet har betydet aflysninger arrangementer og shows. Det har medf\u00f8rt, at mange artister har mistet deres indkomst. Der er 10.000 ud\u00f8vende kunstnere herhjemme, og nu har Dansk Artist Forbund bedt kulturminister Joy Mogensen (S) om en hj\u00e6lpepakke. - Vi er jo ansat fra sten til sten og m\u00e5ned til m\u00e5ned. Lige nu ligger alle kunstneres kontrakter og aftaler stille for de n\u00e6ste m\u00e5neder, og de er simpelthen bare sendt hjem. S\u00e5 det er virkelig alvorligt, fort\u00e6ller Lena Brostr\u00f8m, der er formand for kunstnerne. De seneste dage har for dele af erhvervslivet og for l\u00f8nmodtagerne. Men if\u00f8lge Lena Brostr\u00f8m falder artisterne uden for hj\u00e6lpepakkerne. Derfor m\u00f8dtes Artistforbundet og en r\u00e6kke andre foreninger fra den kreative branche i dag med kulturminister Joy Mogensen over Skype. Deres budskab var, at der er brug for en hj\u00e6lpepakke b\u00e5de til artisterne og til de teatre og spillesteder, der skal hyre dem, n\u00e5r coronakrisen er overst\u00e5et: - I et samfundsperspektiv kunne man m\u00e5ske godt t\u00e6nke, \"n\u00e5h ja, den lille gruppe kunne man m\u00e5ske tage sig af til sidst\". Men det er rigtig vigtigt for kunstens overlevelse, s\u00e5 der er noget at putte op p\u00e5 de scener fremadrettet, siger Lena Brostr\u00f8m. Joy Mogensen ville p\u00e5 m\u00f8det ikke love hj\u00e6lp her og nu, men bad i f\u00f8rste omgang kunstnerne om flere oplysninger for at se n\u00e6rmere p\u00e5 deres problemer.", "annotations": [{"label": 2, "user": 1}], "meta": {}, "annotation_approver": null, "hash_id": 4515894263345954303, "scrape_date": ["2020-03-21 13:18:16"], "url": ["https://www.dr.dk/nyheder/kultur/haardtpressede-skuespillere-og-kunstnere-til-kulturministeren-vi-har-ogsaa-brug"], "section": "Kultur", "author": "Line R\u00f8nn Tofte Thomas Buhl", "date": ["2020-03-17 21:53"], "title": ["H\u00e5rdtpressede skuespillere og kunstnere til kulturministeren: Vi har ogs\u00e5 brug for hj\u00e6lpepakke"], "title_summary": ["Dele af erhvervslivet har p\u00e5 det seneste f\u00e5et \u00f8konomisk hj\u00e6lp. Kulturministeren lover ogs\u00e5 at se p\u00e5 kunstnernes problemer."], "image_caption": "Ud\u00f8vende artister som skuespillere, kunstnere og musikere eftersp\u00f8rger \u00f8konomisk hj\u00e6lp i corona-krisen. (Foto:\u00a0Kristoffer Juel Poulsen \u00a9\u00a0Scanpix)"}
{"id": 219, "text": "Dr\u00f8mmen om at sende en bemandet raket ud i rummet fra dansk territorium risikerer at blive knust. Regeringen er nemlig p\u00e5 vej med et lovforslag, der reelt s\u00e6tter en stopper for fremtidige raket-opsendelser fra dansk omr\u00e5de. Det vil samtidig bremse det arbejde, som blandt andre Copenhagen Suborbitals og studerende p\u00e5 DTU har gang i, mener man de to steder. - Hvis loven bliver vedtaget, vil vi blive tvunget et andet sted hen. Vores aktiviteter har direkte indflydelse p\u00e5 den h\u00f8jteknologiske udvikling i Danmark, s\u00e5 den vil ogs\u00e5 komme til at g\u00e5 langsommere, vurderer talsmand Mads Wilson fra Copenhagen Suborbitals. Rasmus Arnt Pedersen, der er formand for organisationen Danstar, der best\u00e5r af studerende, som arbejder med raketter p\u00e5 DTU, siger, at det vil stikke en stor k\u00e6p i hjulet for dansk raket- og rumfart. Regeringen har i sit nye lovkatalog skrevet, at der skal laves en \u00e6ndring i loven om aktiviteter i det ydre rum, s\u00e5 ikke-statslige operat\u00f8rer f\u00e5r forbud mod at sende st\u00f8rre raketter op fra dansk territorium og farvandet omkring Danmark. Regeringen f\u00f8lger dermed anbefalingerne i en seks m\u00e5neder gammel rapport, som en arbejdsgruppe nedsat af den tidligere regering lavede. Arbejdsgruppen frygter for sikkerheden for b\u00e5de fly, skibe og beboede omr\u00e5der, n\u00e5r der bliver sendt st\u00f8rre raketter op. I anbefalingen fremh\u00e6ver man hollandsk lovgivning, der s\u00e6tter en maksimumsv\u00e6gt p\u00e5 35 kilo. - Det er ikke et sp\u00f8rgsm\u00e5l om at genere nogen. Det er alene et sikkerhedssp\u00f8rgsm\u00e5l, siger Socialdemokratiets forskningsordf\u00f8rer, Kasper Sand Kj\u00e6r. Mads Wilson fra Copenhagen Suborbitals er helt med p\u00e5, at sikkerheden skal v\u00e6re i top. Men han mener ikke, at man skal s\u00e6tte en v\u00e6gtbegr\u00e6nsning p\u00e5 raketterne. Til geng\u00e6ld vil han gerne diskutere, hvor h\u00f8jt raketterne m\u00e5 flyve. - Jo h\u00f8jere de kommer op, jo st\u00f8rre er nedfaldsomr\u00e5det. Derfor vil det give langt mere mening at snakke om h\u00f8jde, siger han. Copenhagen Suborbitals har forel\u00f8big affyret seks raketter siden 2011. De er alle sendt op fra et milit\u00e6rt \u00f8velsesomr\u00e5de i \u00d8sters\u00f8en. Omr\u00e5det er i forvejen p\u00e5 radaren hos b\u00e5de luftfarts- og s\u00f8fartsmyndighederne, fordi det blandt andet bliver brugt til missilaffyringer. - Vi vil meget gerne have fast definerede rammer, for det g\u00f8r det ogs\u00e5 nemmere for os, n\u00e5r vi skal afpr\u00f8ve vores raketter. Men det er helt hen i vejret at lave et forbud baseret p\u00e5 v\u00e6gt. - Det lugter af, at man ikke ved, hvordan man skal h\u00e5ndtere det og derfor griber til et forbud, siger Mads Wilson.", "annotations": [{"label": 2, "user": 1}], "meta": {}, "annotation_approver": null, "hash_id": -1897217274539415161, "scrape_date": ["2020-03-21 13:18:16"], "url": ["https://www.dr.dk/nyheder/regionale/bornholm/lovstramning-kan-draebe-droemmen-om-sende-en-person-i-rummet-med-dansk"], "section": "Bornholm", "author": "S\u00f8ren \u00d8lholm Lis Eils\u00f8e", "date": ["2019-10-07 17:05"], "title": ["Lovstramning kan dr\u00e6be dr\u00f8mmen om at sende en person i rummet med dansk raket"], "title_summary": ["Regeringen mener, at det er for farligt at sende st\u00f8rre raketter op fra dansk territorium."], "image_caption": "Arkivbillede af rumentusiasterne Copenhagen Suborbitals, da de arbejdede p\u00e5 en Smaragd 1 raket i 2012. (Foto:\u00a0Thomas Petersen / Frit \u00a9\u00a0Scanpix)"}
{"id": 220, "text": "Bare ordet 'fugleedderkop' f\u00e5r billeder af store, beh\u00e5rede og farlig kryb frem p\u00e5 nethinden hos de fleste. Men lige nu kan du faktisk m\u00f8de den danske fugleedderkop i naturen - uden at risikere ve og vel. Det er stadig s\u00e6son for den danske fugleedderkop lidt endnu. Edderkoppen er m\u00e5ske nemmest at finde i Ravnedal p\u00e5 det nordlige Bornholm, men i takt med klima\u00e6ndringerne spreder den sig gennem Europa og nordp\u00e5 og kan findes flere og flere steder i Danmark. Og sp\u00f8rger man naturformidler og forfatter Michael Stoltze fra Bornholm, er det et interessant m\u00f8de, man kan f\u00e5 med fugleedderkoppen eller tapetseredderkoppen, som den ogs\u00e5 kaldes. - Den er ikke farlig for andre end b\u00e6nkebiddere og fluer, siger Michael Stoltze, der med et smil kalder den to centimeter lange og silkebl\u00f8de edderkop med tykke ben decideret nuttet. Hunnen tilbringer hele sit liv under jorden, s\u00e5 den m\u00f8der man stort set aldrig. Han-edderkoppen kommer derimod frem her i efter\u00e5ret, hvor den er p\u00e5 frierf\u00f8dder. Den er alts\u00e5 p\u00e5 jagt efter hun-edderkopper, og det er p\u00e5 de jagter, vi kan m\u00f8de den. - Det er us\u00e6dvanligt at se selve edderkoppen. Til geng\u00e6ld kan man se toppen af dens bo p\u00e5 sollune steder i lyngfyldte omr\u00e5der og ved siden af sten, siger Michael Stoltze. Fugleedderkopperne graver sig 20 centimenter ned i jorden og bekl\u00e6der gangen med en slags silkestr\u00f8mpe. Toppen stikker op, og n\u00e5r b\u00e6nkebiddere eller fluer s\u00e6tter sig p\u00e5 den bl\u00f8de top, farer fugleedderkoppen frem, l\u00f8fter k\u00e6berne og hugger giftkrogene i byttet. - Det, man kan se over jorden, ligner en lille gren eller meget lille hundelort, men n\u00e5r man stikker fingeren i den, er den bl\u00f8d og giver efter, lyder Michael Stoltzes maleriske beskrivelse. Hvis du vil p\u00e5 udkig efter edderkoppen med giftkrogene, skal du alts\u00e5 kigge efter toppen af den bl\u00f8de r\u00f8rtunnel p\u00e5 sydvendte skr\u00e5ninger, og m\u00e5ske kommer der en lystig han forbi.", "annotations": [{"label": 2, "user": 1}], "meta": {}, "annotation_approver": null, "hash_id": -6265968097546244323, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/flere-og-flere-fugleedderkopper-i-den-danske-natur"], "section": "Bornholm", "author": "Mikkel Linus Pilegaard Johansen Lis Eils\u00f8e", "date": ["2019-10-29 17:36"], "title": ["Flere og flere fugleedderkopper i den danske natur"], "title_summary": ["Fugleedderkoppen spreder sig i takt med, at klimaet bliver varmere."], "image_caption": "Der er omkring 1.500 forskellige fugleedderkopper. Den danske fugleedderkop eller tapetseredderkoppen er nok en af de fredeligste af dem. Her er hun-fugleedderkoppen omgivet af m\u00e6lkehvide unger. (Foto:\u00a0Michael Stoltze \u00a9\u00a0Michael Stoltze) Naturformidler Michael Stoltze har gravet en fugleedderkop-tunnel frem i lyngen i Ravnedal p\u00e5 Nordbornholm. (Foto:\u00a0Linus Pilegaard Johansen \u00a9\u00a0Dr) Her ses den \u00f8verste del af den bl\u00f8de silkestr\u00f8mpe, som fugleedderkoppen bekl\u00e6der sit bo med. (Foto:\u00a0Linus Pilegaard Johansen \u00a9\u00a0dr) Denne b\u00e6nkebider lever livet farligt. N\u00e5r den s\u00e6tter sig p\u00e5 fugleedderkoppens bo, risikerer den nemlig, at edderkoppen farer op og hugger sine giftkroge i den og suger al indmad ud. (Foto:\u00a0Michael Stoltze \u00a9\u00a0Michael Stoltze) Mange har lyst til at m\u00f8de den danske fugleedderkop. Her er Michael Stoltze med en flok i Ravnedal p\u00e5 det nordlige Bornholm, hvor chancerne for at se den danske fugleedderkop er st\u00f8rst. (Foto:\u00a0Finn Hansen \u00a9\u00a0Finn Hansen) Den danske fugleedderkop er ufarlig for mennesker. Vi er ganske enkelt ikke et attraktivt eller opn\u00e5eligt byttedyr p\u00e5 grund af vores st\u00f8rrelse. (Foto:\u00a0Michael Stoltze \u00a9\u00a0Michael Stoltze) Ravnedal en solrig morgen i oktober - hvis man er ih\u00e6rdig, kan man m\u00f8de fugleedderkoppen hele efter\u00e5ret. Foto: Linus Pilegaard Johansen. Naturformidler Michael Stoltze har gravet en fugleedderkop-tunnel frem i lyngen i Ravnedal p\u00e5 Nordbornholm. (Foto:\u00a0Linus Pilegaard Johansen \u00a9\u00a0Dr) Her ses den \u00f8verste del af den bl\u00f8de silkestr\u00f8mpe, som fugleedderkoppen bekl\u00e6der sit bo med. (Foto:\u00a0Linus Pilegaard Johansen \u00a9\u00a0dr) Denne b\u00e6nkebider lever livet farligt. N\u00e5r den s\u00e6tter sig p\u00e5 fugleedderkoppens bo, risikerer den nemlig, at edderkoppen farer op og hugger sine giftkroge i den og suger al indmad ud. (Foto:\u00a0Michael Stoltze \u00a9\u00a0Michael Stoltze) Mange har lyst til at m\u00f8de den danske fugleedderkop. Her er Michael Stoltze med en flok i Ravnedal p\u00e5 det nordlige Bornholm, hvor chancerne for at se den danske fugleedderkop er st\u00f8rst. (Foto:\u00a0Finn Hansen \u00a9\u00a0Finn Hansen) Den danske fugleedderkop er ufarlig for mennesker. Vi er ganske enkelt ikke et attraktivt eller opn\u00e5eligt byttedyr p\u00e5 grund af vores st\u00f8rrelse. (Foto:\u00a0Michael Stoltze \u00a9\u00a0Michael Stoltze) Ravnedal en solrig morgen i oktober - hvis man er ih\u00e6rdig, kan man m\u00f8de fugleedderkoppen hele efter\u00e5ret. Foto: Linus Pilegaard Johansen."}
{"id": 221, "text": "Jylkat, for hundan og det rabbar \u00e5. Det var helt almindelige ord og vendinger p\u00e5 Bornholm for 20 \u00e5r siden, men i dag er der kun f\u00e5 unge, der taler bornholmsk. Men nogle af dem vil faktisk gerne. Derfor har Ungdomsskolen for f\u00f8rste gang oprettet et kursus i bornholmsk. - Det er \u00e6rgerligt, hvis bornholmsk udd\u00f8r. Jeg kan godt lide at h\u00f8re det, men jeg kan ikke ret mange bornholmske ord og bruger dem kun derhjemme, siger \u00e9n af de kommende kursister, Emily Andersen. Hun g\u00e5r i 7. klasse p\u00e5 R\u00f8nne Privatskole. B\u00e5de hendes mor og bedstefor\u00e6ldre er bornholmere og taler j\u00e6vnligt bornholmsk til Emily Andersen, men det kan man alts\u00e5 ikke h\u00f8re p\u00e5 hende - ikke endnu i hvert fald. Det samme er tilf\u00e6ldet med Laura Myhre, der g\u00e5r i 7. klasse p\u00e5 \u00c5vangskolen i R\u00f8nne. - Meget af min familie er fra Bornholm, og de taler bornholmsk, og jeg kan godt forst\u00e5 det. Men jeg har aldrig l\u00e6rt at tale det, og det vil jeg gerne kunne, for det er \u00e6rgerligt, at det forsvinder, siger Laura Myhre. B\u00e5de Emily og Laura er \u00f8nskeelever for den ene af kursets l\u00e6rere, sprogforsker p\u00e5 K\u00f8benhavns Universitet Alex Speed Kjeldsen. - Mange af de unge bornholmere er vant til at h\u00f8re bornholmsk og kan allerede nogle ord og vendinger. De skal bare lokkes til at bruge det indimellem, siger Alex Speed Kjeldsen. Han er selv indf\u00f8dt bornholmer og taler \u00e6gte bornholmsk, men han har ikke nogen forventning om, at de unge kommer til at tale bornholmsk som hverken ham selv eller deres bedstefor\u00e6ldre. De m\u00e5 gerne ende med at tale en slags ny-bornholmsk eller bornholmsk i moderne udgave. - Vi bornholmere sl\u00e5r nogle gange folk lidt i hovedet, hvis de pr\u00f8ver at snakke bornholmsk, men ikke taler det pr\u00e6cis, som vi synes, det skal lyde. De unge skal have lov til at snakke bornholmsk i en nyere udgave, siger Alex Speed Kjeldsen. Han p\u00e5peger i \u00f8vrigt, at mange tilflyttere ogs\u00e5 fors\u00f8ger at snakke noget bornholmsk - og pr\u00e6cis som med de unge h\u00e5ber han, at de f\u00e5r lov til det; for det er i hvert fald en af m\u00e5derne at sikre det bornholmske sprogs overlevelse. - Vi vil gerne g\u00f8re det mere legalt, sjovt og sp\u00e6ndende at bevare det bornholmske sprog, siger Alex Speed Kjeldsen. P\u00e5 kurset skal Alex Speed Kjeldsen undervise i selve sproget, mens antropolog og ph.d. Lars Kofoed R\u00f8mer tager sig af bornholmske fort\u00e6llinger og gode historier. G\u00e6steundervisere p\u00e5 kurset bliver to bornholmske amat\u00f8rskuespillere, der ogs\u00e5 mestrer sproget. - Vi skal ikke sidde og terpe grammatik og ord. Vi skal lege med sproget, l\u00e6re ord og (fr\u00e6kke) vendinger, h\u00f8re gode historier, quizze og spille teater. Hvis vi er heldige, bliver det mere prestigefyldt at kunne tale bornholmsk, s\u00e5 det ogs\u00e5 bliver en del af de unges hverdag, siger Alex Speed Kjeldsen.", "annotations": [{"label": 2, "user": 1}], "meta": {}, "annotation_approver": null, "hash_id": -3797528358588714771, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/jylkat-hundan-og-det-rabbar-aa-emily-og-andre-unge-bornholmere-vil-laere"], "section": "Bornholm", "author": "Lene Jensen Lis Eils\u00f8e", "date": ["2019-11-04 20:30"], "title": ["'Jylkat', 'for hundan' og 'det rabbar \u00e5': Emily og andre unge bornholmere vil l\u00e6re \u00f8-sproget"], "title_summary": ["Meget f\u00e5 unge taler bornholmsk, men nu f\u00e5r de chancen i Ungdomsskolen."], "image_caption": "Emily Andersen bor p\u00e5 Bornholm, har en bornholmsk mor, bornholmske bedstefor\u00e6ldre, g\u00e5r i skole p\u00e5 Bornholm, men kan ikke tale bornholmsk. Det er \u00e6rgerligt, synes hun. S\u00e5 nu g\u00e5r hun i gang med at l\u00e6re det bornholmske sprog. (Foto:\u00a0Lis Eils\u00f8e \u00a9\u00a0dr)"}
{"id": 222, "text": "Det var en slem overraskelse, der ventede Nadja Hertzberg Nielsen, da hun luftede sin hund Samson p\u00e5 \u201dhundebanen\u201d i \u00d8stermarie p\u00e5 Bornholm tidligere p\u00e5 ugen. Hundebanen er et indhegnet omr\u00e5de, hvor byens hundeejere kan lade deres hunde g\u00e5 frit, uden at bekymre sig over, om hunden l\u00f8ber v\u00e6k eller kommer til skade. Men det indhegnede omr\u00e5de var den dag fyldt med d\u00f8delige f\u00e6lder. S\u00e5 snart Nadja Hertzberg lod Samson l\u00f8be frit, fik han f\u00e6rten af et-eller-andet l\u00e6kkert. Den tr\u00e6nede snude s\u00f8gte fluks mod jorden, og de fire brune ben satte i gang for at finde f\u00e6rtens kilde, der gemte sig i gr\u00e6sset omkring 10 meter fra l\u00e5gen. Den bornholmske hundejer fulgte efter Samson og fandt, hvad der umiddelbart s\u00e5 ud til at v\u00e6re en l\u00e6kker godbid for enhver madglad hund: Fire stykker sammenkr\u00f8llet skinkep\u00e5l\u00e6g. - Jeg gik hen og s\u00e5 n\u00e6rmere p\u00e5 stykkerne og kunne se, at der var gemt barberblade inde i de sammenfoldede stykker skinke, siger Nadja Hertzberg Nielsen. Nadja Hertzberg Nielsen var s\u00e6rlig opm\u00e6rksom, fordi hun ugen forinden havde set et opslag p\u00e5 Facebook, hvor hundeejere blev opfordret til at holde ekstra \u00f8je med sammenkr\u00f8llet p\u00e5l\u00e6g, som i et andet tilf\u00e6lde var blevet fundet fyldt med farlig medicin. - Havde jeg ikke set opslaget, havde jeg ikke haft en hund i dag. S\u00e5 havde Samson lidt en smertefuld d\u00f8d, siger den unge kvinde, der efter fundet p\u00e5 Bornholm har delt sin egen oplevelse p\u00e5 Facebook. Hendes opslag er efterf\u00f8lgende blevet delt knap 5.000 gange. Derudover har hun anmeldt episoden til Bornholms Politi i h\u00e5b om, at ordensmagten f\u00e5r fat i de skyldige. D\u00f8delige godbidder i naturen er desv\u00e6rre ikke et ukendt f\u00e6nomen i Dansk Kennel Klub, som repr\u00e6senterer omkring 30.000 hundeejere p\u00e5 tv\u00e6rs af Danmark. Her har man de seneste \u00e5r oplevet flere tilf\u00e6lde, hvor potentielt d\u00f8delige f\u00e6lder for hunde og andre dyr er blevet fundet i naturen. - Vi har h\u00f8rt om fors\u00f8g p\u00e5 at skade dyr ved at placere n\u00e5le, medicin, barberblade og andre skarpe genstande i ting, som dyr kan v\u00e6re interesseret i at spise. Det er virkelig frygteligt, siger Lise Lotte Christensen, der er adf\u00e6rdskonsulent i Dansk Kennel Klub Adf\u00e6rdskonsulenten har sv\u00e6rt ved at se, hvorfor der er mennesker, som v\u00e6lger at placere f\u00e6lderne, der risikerer at leml\u00e6ste og sl\u00e5 dyr ihjel. - Jeg er mest tilb\u00f8jelig til at sige, at det er folk, som har en psykisk sygdom, og som har set sig gal p\u00e5 en hund. Den m\u00e5de at g\u00f8re opm\u00e6rksom p\u00e5, at man ikke er glad for dyr, skader jo andre menneskers k\u00e6ledyr, siger hun. Selvom det er sj\u00e6ldent, at der er folk, som \u00f8nsker at skade menneskets bedste ven, opfordrer Lise Lotte Christensen hundeejere til at tage deres forholdsregler. - Man skal altid v\u00e6re opm\u00e6rksom p\u00e5, hvad hunden laver, og hvad den kunne v\u00e6re interesseret i og holde den v\u00e6k fra ting, som ligger rundt omkring, siger Lise Lotte Christensen. Adf\u00e6rdskonsulenten opfordrer desuden til at f\u00f8lge Nadja Hertzberg Nielsens eksempel og dele de d\u00f8delige godbidder p\u00e5 Facebook og anmelde det til politiet, hvis man er s\u00e5 uheldigt at st\u00f8de p\u00e5 f\u00e6lderne. Tilbage i \u00d8stermarie er Nadja Hertzberg Nielsen f\u00e6rdig med at bruge det indhegnede omr\u00e5de, n\u00e5r Samson skal luftes. - Den person, som kan g\u00f8re det, er fuldst\u00e6ndig syg i hovedet. Man ved, at der kommer folk med deres hunde her. Det er fuldkommen grotesk, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": -5085963866877259288, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/hunden-samson-var-faa-meter-fra-aede-barberblade-det-er-sygt-i-hovedet"], "section": "Bornholm", "author": "Morten S\u00f8g\u00e5rd Volff", "date": ["2019-11-15 18:18"], "title": ["Hunden Samson var f\u00e5 meter fra at \u00e6de barberblade: \u2019Det er sygt i hovedet\u2019"], "title_summary": ["Dansk Kennel Klub kender til flere tilf\u00e6lde, hvor p\u00e5l\u00e6g fyldt med n\u00e5le, medicin og barberblade er fundet i det fri."], "image_caption": "Nadja Hertzberg Nielsen er i dag lettet over, at hendes hund Samson ikke fik t\u00e6nderne i den f\u00e6lde, som var placeret i den n\u00e6rliggende hundepark. Det kunne have kostet hunden livet, siger hundeejeren. (Foto:\u00a0Morten Volff \u00a9\u00a0(c) DR Bornholm) Her ses et af barberbladene i et stykke skinke. (Foto:\u00a0PRIVATFOTO) En af stykkerne havde op til tre barberblade i sig. Skinkestykkerne var pakket rundt om barberbladene. Skinkep\u00e5l\u00e6gget var spredt ud over jorden. Her ses et af barberbladene i et stykke skinke. (Foto:\u00a0PRIVATFOTO) En af stykkerne havde op til tre barberblade i sig. Skinkestykkerne var pakket rundt om barberbladene. Skinkep\u00e5l\u00e6gget var spredt ud over jorden. Nadja Hertzberg Nielsen vil ikke l\u00e6ngere lufte Samson i hundeparken p\u00e5 Bornholm, og hun vil i h\u00f8jere grad holde hunden i snor, n\u00e5r hanhunden skal luftes. (Foto:\u00a0Morten Volff \u00a9\u00a0(c) DR Bornholm)"}
{"id": 223, "text": "Bornholm f\u00e5r en ny hurtigf\u00e6rge, som inds\u00e6ttes i l\u00f8bet af for\u00e5ret 2022. Den nye hurtigf\u00e6rge bliver den hurtigste f\u00e6rge i verden med st\u00f8rst kapacitet til biler og passagerer. Det kom frem p\u00e5 et pressem\u00f8de i dag i Transportministeriet. Den nye f\u00e6rge kommer i k\u00f8lvandet af en stor kritik af de nuv\u00e6rende hurtigf\u00e6rger, som i dag fragter passager til og fra Bornholm. Kritik, som is\u00e6r rettes mod f\u00e6rgernes s\u00f8dygtighed, der efterlader passagerne med s\u00f8syge ved h\u00f8j b\u00f8lgegang. Den nye f\u00e6rge f\u00e5r to passagerd\u00e6k med plads til 1.600 passagerer, og vognd\u00e6kket kan rumme op til 450 biler. Hermed \u00f8ges f\u00e6rgekapaciteten med cirka 14 procent, hvilket l\u00f8ser nogle af de kapacitetsproblemer, Bornholm har oplevet den seneste h\u00f8js\u00e6son. - Den nye f\u00e6rge vil v\u00e6re en milj\u00f8m\u00e6ssig forbedring, og den vil v\u00e6re bedre end Express 1 (den nuv\u00e6rende hurtigf\u00e6rge mellem R\u00f8nne og Ystad, red.) p\u00e5 komfort og en bedre man\u00f8vredygtighed i havnebassinerne, siger transportminister Benny Engelbrecht (S). Bornholmslinjens hurtigf\u00e6rger mellem Bornholm og Sverige har v\u00e6ret kritiseret af blandt andet \u00f8ens borgmester Winni Grosb\u00f8ll (S) for at vippe for meget, n\u00e5r de sejler over \u00d8sters\u00f8en. Hun har sammen med \u00f8ens to folketingsmedlemmer - Peter Juel Jensen fra Venstre og nuv\u00e6rende milj\u00f8minister Lea Wermelin (S) rejst kritikken i blandt andet Bornholms Trafikkontaktr\u00e5d. - Jeg er rigtig, rigtig glad, fordi vi har en k\u00e6mpe udfordring med komforten med den nuv\u00e6rende sejlads, vi vil rigtig gerne give bornholmerne og \u00f8ens g\u00e6ster en god oplevelse, n\u00e5r de sejler, siger borgmesteren. I starten af sidste m\u00e5ned kom r\u00e5dgivningsvirksomheden Force Technology med resultatet af en unders\u00f8gelse om komforten ombord p\u00e5 Bornholmslinjens hurtigf\u00e6rger. Her fremgik det, at installationen af en s\u00e5kaldt t-foil stabilisator ville reducere kvalme og andre ubehag under overfarten med 20 til 30 procent. Under dagens pressem\u00f8de i Transportministeriet lovede Molslinjen, som driver Bornholmslinjen, at der vil blive monteret en t-foil p\u00e5 en af de to hurtigf\u00e6rger, der sejler fra og til Bornholm. Og den nye f\u00e6rge kommer heller ikke til at g\u00e5 ned p\u00e5 stabilisatorer, lyder meldingen fra Molslinjens \u00f8verste chef. - Det er et noget l\u00e6ngere og noget bredere skib, som er monteret med to stabilisatorer. Det betyder, at vi markant l\u00f8fter komforten i forhold til nogle af de skibe, som tidligere har betjent f\u00e6rgeruten til Bornholm, siger Molslinjens direkt\u00f8r, Carsten Jensen. Molslinjen og Transportministeriet meldte ogs\u00e5 ud i dag, at f\u00e6rgekontrakten mellem staten og rederiet forl\u00e6nges med to \u00e5r, s\u00e5 kontrakten udl\u00f8ber i 2030.", "annotations": [{"label": 2, "user": 1}], "meta": {}, "annotation_approver": null, "hash_id": -7607501245187193158, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/efter-kritik-verdens-stoerste-hurtigfaerge-til-bornholm"], "section": "Bornholm", "author": "Morten S\u00f8g\u00e5rd Volff", "date": ["2019-10-24 09:07"], "title": ["Efter kritik: Verdens st\u00f8rste hurtigf\u00e6rge til Bornholm"], "title_summary": ["Bornholm f\u00e5r en ny hurtigf\u00e6rge, som inds\u00e6ttes i l\u00f8bet af for\u00e5ret 2022."], "image_caption": "Hurtigf\u00e6rgen Express 1, der sejler mellem R\u00f8nne og Ystad, skal erstattes af verdens st\u00f8rste hurtigf\u00e6rge i fremtiden.  Det sker efter kritik af komforten ombord p\u00e5 de to hurtigf\u00e6rger, der betjener bornholmerruten. (Foto:\u00a0Lis Eils\u00f8e \u00a9\u00a0dr)"}
{"id": 224, "text": "Bornholms Politi oplever for tiden en stigende m\u00e6ngde sager, hvor bornholmere bestiller varer p\u00e5 nettet, der overtr\u00e6der kniv- eller v\u00e5benloven. - Folk bestiller knive hjem, der eksempelvis er udformet som et armb\u00e5nd, et kompas eller s\u00e5gar et kreditkortetui, siger Hans-Henrik Dam, der er vicepolitiinspekt\u00f8r ved Bornholms Politi. Alene p\u00e5 Bornholm har politiet indtil videre sigtet 38 personer for overtr\u00e6delse af knivloven i 2019. Til sammenligning var tallet for hele 2018 31 sigtelser. En stor del af sagerne bliver konfiskeret i pakkeposten i K\u00f8benhavns Lufthavn. Mange af de ulovlige knive kommer fra internetbutikken Wish.com, der har tusindvis af billige genstande til salg is\u00e6r fra kinesiske producenter. Og her kaster b\u00f8rn tilsyneladende deres k\u00e6rlighed over ulovlige knive, siger vicepolitiinspekt\u00f8ren. - De fleste af de sager, vi har kendskab til, bunder i, at b\u00f8rn synes, det kunne v\u00e6re sjovt og smart overfor kammerater at have en genstand med et knivblad i, siger vicepolitiinspekt\u00f8r Hans-Henrik Dam og tilf\u00f8jer - Men vi ser desv\u00e6rre ogs\u00e5 enkelte sager i nattelivet, hvor de skjulte knive har v\u00e6ret i spil. Derfor opfordrer Bornholms Politi for\u00e6ldre til at v\u00e6re kritiske, n\u00e5r de l\u00e5ner deres kreditkort ud til b\u00f8rnene. - Hvis en far l\u00e5ner et kreditkort ud til sin mindre\u00e5rige datter, og hun k\u00f8ber en ulovlig kniv, s\u00e5 kan faderen risikere en sigtelse for overtr\u00e6delse af knivloven, siger Hans-Henrik Dam. Hvis det er f\u00f8rste gang, man k\u00f8ber en ulovlig kniv, slipper man typisk med en b\u00f8de p\u00e5 mellem 1.000 og 3.000 kroner, men det har samtidig langsigtede konsekvenser, p\u00e5peger vicepolitiinspekt\u00f8ren fra Bornholms Politi. - En dom for overtr\u00e6delse af knivloven st\u00e5r p\u00e5 den offentlige straffeattest i ti \u00e5r. Og det kan jo give uforudsete problemer senere i livet, siger Hans-Henrik Dam. Overtr\u00e6delse af knivloven kan under s\u00e6rligt sk\u00e6rpede omst\u00e6ndigheder resultere i en straf p\u00e5 to \u00e5rs f\u00e6ngsel.", "annotations": [{"label": 2, "user": 1}], "meta": {}, "annotation_approver": null, "hash_id": 297087479011440750, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/bornholms-politi-advarer-foraeldre-mod-koeb-af-ulovlige-knive"], "section": "Bornholm", "author": "Frederik Sundby-Lebech", "date": ["2019-10-18 18:01"], "title": ["Bornholms Politi advarer for\u00e6ldre mod k\u00f8b af ulovlige knive"], "title_summary": ["En overtr\u00e6delse af knivloven st\u00e5r p\u00e5 straffeattesten i ti \u00e5r."], "image_caption": "Indtil videre har Bornholms Politi i \u00e5r haft 38 knivrelaterede sager - mange af dem best\u00e5r i k\u00f8b af ulovlige knive som denne p\u00e5 nettet. (Foto:\u00a0Privatfoto udsendt af Bornholms Politi)"}
{"id": 225, "text": "Der er stor gl\u00e6de blandt bornholmerne over udsigten til en ny hurtigf\u00e6rge mellem Bornholm og Sverige. Tidligere i dag kunne Molslinjen, som st\u00e5r bag Bornholmslinjen, sammen med transportminister Benny Engelbrecht (S) l\u00f8fte sl\u00f8ret for planerne om en ny hurtigf\u00e6rge, som skal give b\u00e5de bornholmere og bes\u00f8gende en mere rolig sejlads i fremtiden. En hurtigf\u00e6rge, som bliver den st\u00f8rste af sin slags i verden. Bornholmslinjens nuv\u00e6rende f\u00e6rger er blevet kritiseret af flere for at vippe for meget, n\u00e5r \u00d8sters\u00f8ens b\u00f8lger bliver for h\u00f8je. Men den nye f\u00e6rge skulle kunne tage kampen op mod b\u00f8lgerne, lyder det fra Molslinjen, som forventer, at det st\u00f8rre skib og dets p\u00e5monterede stabilisatorer kan v\u00e6re mere rolig og stabil, n\u00e5r havet viser sig fra sin v\u00e6rste side. Derfor gl\u00e6der det da ogs\u00e5 Erik Stenby fra R\u00f8nne, at der nu er blevet bestilt en ny f\u00e6rge p\u00e5 s\u00f8vejen til Bornholm. - Det lyder som en god forbedring, for der er plads til at f\u00e5 noget mere roligt, siger bornholmeren, der ikke er v\u00e6ret tilfreds med de f\u00e6rger, som sejler til Bornholm i dag. For den nuv\u00e6rende hurtigf\u00e6rge Express 1 ligger bare helt anderledes p\u00e5 det \u00e5bne hav, i forhold til de f\u00e6rger, som sejlede til Bornholm, inden Molslinjen overtog sejladsen sidste \u00e5r, lyder det fra r\u00f8nneboen. - Jeg synes, at den nye f\u00e6rge har nogle helt andre bev\u00e6gelser i forhold til de tidligere f\u00e6rger, vi har haft. Jeg har ikke selv v\u00e6ret syg under sejladsen, men skibet bev\u00e6ger sig bare mere end de f\u00e6rger, der var der f\u00f8r, siger han. \u00c5ge Munk fra Muleby har heller ikke haft de bedste erfaringer med den nuv\u00e6rende f\u00e6rge. For bare 14 dage siden sejlede han selv med Express 1, hvor turen langt fra var rolig. - Vinden l\u00e5 p\u00e5 en styrke p\u00e5 15 meter i sekundet den dag, og det var en rigtig, rigtig grim oplevelse, s\u00e5 det vi har nu er simpelthen ikke godt nok, siger \u00c5ge Munk. Formanden for Bornholms Passagerforening Ann Hartl tager ogs\u00e5 imod den nye f\u00e6rge med \u00e5bne arme. Hun og de \u00f8vrige medlemmer af \u00f8ens passagerforening har nemlig l\u00e6nge k\u00e6mpet for at f\u00e5 en mere stabil f\u00e6rge, som ikke f\u00e5r passagerne til at gribe br\u00e6kposerne, n\u00e5r b\u00f8lgerne kaster sig mod skroget p\u00e5 de nuv\u00e6rende f\u00e6rger. - Det er en fantastisk nyhed. Vi havde selv vurderet, at det ville v\u00e6re sv\u00e6rt at levere et nyt skib til Bornholm, s\u00e5 det lyder rigtig godt, og det kan vi kun v\u00e6re tilfredse med, siger Ann Hartl. Og det er ikke kun meldingen om en ny f\u00e6rge, som f\u00e5r smilet frem hos formanden. For rederiet har meldt ud, at det agter at installere en s\u00e5kaldt t-foil stabilisator ombord p\u00e5 den nuv\u00e6rende hurtigf\u00e6rge Express 1, og derudover vil rederiet unders\u00f8ge, om det ogs\u00e5 giver mening at installere en tilsvarende stabilisator ombord p\u00e5 rederiets anden hurtigf\u00e6rge Max. - Det viser, at Molslinjens ledelse holder sit ord. De sagde jo, at hvis man kunne forbedre komforten, s\u00e5 ville de installere stabilisatoren, s\u00e5 det skal de have tak for, siger Ann Hartl. Den nye f\u00e6rge vil ikke kun betyde en mere stabil og n\u00e6nsom tur over \u00d8sters\u00f8en, men den vil ogs\u00e5 underst\u00f8tte turisternes stigende interesse for Bornholm. S\u00e5dan lyder vurderingen fra \u00f8ens turistorganisation Destination Bornholm. De nuv\u00e6rende hurtigf\u00e6rger kan tage henholdsvis 1.400 og knap 900 passagerer, mens den nye f\u00e6rge vil kunne medbringe helt op til 1.600 passagerer p\u00e5 en overfart. Og det betyder mere plads til dem, som har deres daglige gang p\u00e5 Bornholm, og dem som bes\u00f8ger \u00f8en, siger Destination Bornholms direkt\u00f8r, Pernille Kofod Lydolph. - Antallet af bes\u00f8gende her p\u00e5 Bornholm er vokset, og vi er nu n\u00e5et til et punkt, hvor kapaciteten er blevet en klapfaktor, og der skal v\u00e6re plads til turister, bornholmere og gods, og det tror jeg, vi f\u00e5r plads til nu med den f\u00e6rge, siger direkt\u00f8ren. For det kan knibe med at f\u00e5 plads til alle p\u00e5 de nuv\u00e6rende f\u00e6rger i h\u00f8js\u00e6sonen. - Vi bliver udfordret i dag p\u00e5 h\u00f8jtiderne og sommerm\u00e5nederne, hvor der er rigtig mange, som skal den ene og den anden vej, og jeg tror, at det vil glide langt nemmere med den nye f\u00e6rge, siger Pernille Kofod Lydolph.", "annotations": [{"label": 2, "user": 1}], "meta": {}, "annotation_approver": null, "hash_id": -4404955720184098030, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/glaede-i-oestersoeen-ny-faerge-giver-flere-turister-og-faerre-fyldte"], "section": "Bornholm", "author": "Morten S\u00f8g\u00e5rd Volff", "date": ["2019-10-24 16:20"], "title": ["Gl\u00e6de i \u00d8sters\u00f8en: Ny f\u00e6rge giver flere turister og f\u00e6rre fyldte br\u00e6kposer"], "title_summary": ["Bornholmere, passagerforening og turistorganisation gl\u00e6der sig over meldingen om en ny f\u00e6rge til og fra Bornholm."], "image_caption": "\u00c5ge Munk fra Muleby nord for R\u00f8nne mener, at det er tiltr\u00e6ngt med en ny f\u00e6rge fra og til Bornholm. Den nuv\u00e6rende f\u00e6rge kan nemlig ikke klare mosten, n\u00e5r det bl\u00e6ser for meget, mener han. (Foto:\u00a0Morten Volff \u00a9\u00a0(c) DR Bornholm) Erik Stenby fra R\u00f8nne hilser den kommende f\u00e6rge velkommen. Han mener, at de nuv\u00e6rende f\u00e6rger vipper alt for meget. (Foto:\u00a0Morten Volff \u00a9\u00a0(c) DR Bornholm)"}
{"id": 227, "text": "Der er ikke altid lige meget gang i ketsjerne, boldene og m\u00e5lene i landets kommunale idr\u00e6tshaller. I hvert fald ikke om eftermiddagen og om aftenen. viser, at mange idr\u00e6tsanl\u00e6g st\u00e5r tomme i n\u00e6sten 40 procent af tiden mellem klokken 16 og 22 p\u00e5 hverdage. Forskerne har unders\u00f8gt 874 idr\u00e6tsanl\u00e6g i 50 kommuner, hvor de blandt andet har set n\u00e6rmere p\u00e5, hvor ofte lokalerne benyttes, og hvordan haller, baner og udstyr bedre kan udnyttes. - Der er relativ meget aktivitet i landets idr\u00e6tsfaciliteter. Seks ud af ti timer bliver benyttet, men det viser selvf\u00f8lgelig ogs\u00e5, at der er potentiale til at udnytte hallerne mere, siger Peter Forsberg, der er senioranalytiker i Idr\u00e6ttens Analyseinstitut. De tommer haller st\u00e5r i direkte kontrast til antallet af bookinger. For forskningen viser, at 82 procent af haltiden bookes mellem klokken 16 og 22, men det er langtfra alle tidspunkter, som faktisk benyttes. Det skyldes if\u00f8lge forskerne \u201dstive\u201d bookingsystemer. I kommunerne m\u00f8des man ofte med idr\u00e6tsforeninger en til to gange om \u00e5ret for at fordele og booke haltiderne et halvt til et helt \u00e5r ud i fremtiden. Men man tager sj\u00e6ldent h\u00f8jde for resten af \u00e5ret. - Det kan v\u00e6re, at der er et hold, der opl\u00f8ses eller ikke oprettes i l\u00f8bet af \u00e5ret, og s\u00e5 risikerer hallerne at st\u00e5 tomme, siger Peter Forsberg. Derfor skal der t\u00e6nkes anderledes, hvis hallerne i h\u00f8jere grad skal benyttes. Eksempelvis ved at lade private borgere komme p\u00e5 banen, mener forskeren. At give borgerne en mulighed for at bruge hallerne, har man haft succes med p\u00e5 Bornholm. Her begyndte \u00f8ens kommune for knap to \u00e5r siden at bruge en ny app. Appen WannaSport, som ogs\u00e5 bruges andre steder i landet, g\u00f8r det muligt for borgere at booke sig ind i hallerne, n\u00e5r de skal svinge med ketsjeren i en omgang badminton, losse til en fodbold eller lave andre aktiviteter. - Appen bliver brugt rigtig meget, og vi har haft over 700 udlejninger, hvilket svarer til tilsvarende antal timer, i de sidste to \u00e5r, siger Carsten Clemmensen, der er idr\u00e6tsinspekt\u00f8r i Bornholms Regionskommune. Erfaringen fra Bornholm er, at systemet g\u00f8r det mere fleksibelt for dem, som ikke har tid til at m\u00f8de op i foreningerne, siger idr\u00e6tsinspekt\u00f8ren. - De har s\u00e5 mulighed for at sige, at jeg tager den tid, som passer bedst til mig, siger han. Men appen kan langtfra st\u00e5 alene, siger Carsten Clemmensen, der p\u00e5peger, at \u00f8ens idr\u00e6tsanl\u00e6g i gennemsnit blev brugt cirka 65 procent af tiden mellem klokken 15 og 22.30 i hverdagene, da kommunen m\u00e5lte hallernes aktivitetsniveau i februar sidste \u00e5r. Derfor har kommunen ogs\u00e5 l\u00f8bende v\u00e6ret i gang med at indrette hallerne til nye aktiviteter, s\u00e5 foreningerne kan oprette nye hold, som kan v\u00e6re med til at fylde hallen med liv i de sene timer. For eksempel arbejder kommunen nu p\u00e5 at f\u00e5 gjort hallerne klar til sporten padel, som er en krydsning mellem squash og tennis.", "annotations": [{"label": 2, "user": 1}], "meta": {}, "annotation_approver": null, "hash_id": 4386312976776936675, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/tomme-haller-og-ledige-baner-idraetsanlaeg-bliver-ikke-udnyttet-godt-nok"], "section": "Bornholm", "author": "Jens \u00d8rberg Morten S\u00f8g\u00e5rd Volff", "date": ["2019-09-30 18:32"], "title": ["Tomme haller og ledige baner: Idr\u00e6tsanl\u00e6g bliver ikke udnyttet godt nok"], "title_summary": ["Ny forskning viser, at haller st\u00e5r tomme i n\u00e6sten 40 procent af tiden mellem klokken 16-22 p\u00e5 hverdage."], "image_caption": "Carsten Clemmensen, idr\u00e6tsinspekt\u00f8r i Bornholms Regionskommune, har v\u00e6ret med til at indf\u00f8re en app, der g\u00f8r det nemmere at booke tider i \u00f8ens idr\u00e6tshaller. (Foto:\u00a0Lis Eils\u00f8e \u00a9\u00a0(c) DR Bornholm)"}
{"id": 228, "text": "Med efter\u00e5ret f\u00f8lger b\u00e5de mere bl\u00e6st og st\u00f8rre b\u00f8lger i de danske farvande. Derfor benytter mange f\u00e6rgepassagerer sig af s\u00f8sygepiller for at modst\u00e5 b\u00f8lgegang og komme i land uden kvalme. Men siden slutningen af 2018 har det v\u00e6ret n\u00e6sten umuligt at skaffe h\u00e5ndk\u00f8bsmedicin mod transportsyge i forretninger og p\u00e5 apoteker landet over. - Vi har desv\u00e6rre ingen s\u00f8sygepiller - og vi ved heller ikke, hvorn\u00e5r vi f\u00e5r dem, lyder det fra Mette Elsborg, der er apoteker p\u00e5 Bornholm. \u00c5rsagen til pillemanglen er, at de to tidligere meget anvendte pr\u00e6parater Marzine og Gotur sidste \u00e5r blev tilbagekaldt af L\u00e6gemiddelstyrelsen, fordi de ikke lever op til g\u00e6ldende kvalitetskrav. De kan derfor have en negativ betydning for patientsikkerheden. Det Laura Hjorth Ruberg fra R\u00f8nne er en af dem, der har g\u00e5et forg\u00e6ves efter s\u00f8sygepiller. Hun rejser mellem Bornholm og Sj\u00e6lland flere gange om m\u00e5neden for at bes\u00f8ge sin k\u00e6reste, selvom hun d\u00f8jer med s\u00f8syge. - Det har v\u00e6ret h\u00e5rdt. Det har v\u00e6ret nogle rigtig d\u00e5rlige ture med s\u00f8syge, der varede langt op ad dagen, siger Laura Hjorth Ruberg, der p\u00e5 grund af den utilg\u00e6ngelige s\u00f8sygemedicin nu oftere v\u00e6lger flyet frem for f\u00e6rgen. For selvom der findes andre midler, er der intet, der virker s\u00e5 godt p\u00e5 Laura Hjorth Rubergs s\u00f8syge som de to tilbagekaldte pr\u00e6parater, der begge har cyclizin som aktivt stof. Apotekerforeningen oplyser, at pr\u00e6paratet Sepan er det bedste alternativ, men det er ikke godkendt til b\u00f8rn under 15 \u00e5r. If\u00f8lge producenten bag Gotur, Orifarm, skulle problemet omkring kvalitetskravet v\u00e6re l\u00f8st, og pr\u00e6paratet er derfor p\u00e5 vej tilbage i produktion. Orifarm forventer, at Gotur er tilbage p\u00e5 apotekernes hylder tidligst i starten af n\u00e6ste \u00e5r. F\u00f8rst p\u00e5 \u00e5ret havde Meda, der producerer Marzine oplyst, at pillen ville v\u00e6re tilbage p\u00e5 det danske marked i tredje kvartal i \u00e5r, men den er ikke dukket op endnu. DR har fors\u00f8gt at f\u00e5 en kommentar fra Meda, men de er ikke vendt tilbage p\u00e5 foresp\u00f8rgslen.", "annotations": [{"label": 2, "user": 1}], "meta": {}, "annotation_approver": null, "hash_id": -4145072408447258382, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/stadig-ikke-til-opdrive-soesygepiller-tilbagekaldt-siden-sidste-aar"], "section": "Bornholm", "author": "Frederik Sundby-Lebech Lene Jensen", "date": ["2019-10-15 17:17"], "title": ["Stadig ikke til at opdrive: S\u00f8sygepiller tilbagekaldt siden sidste \u00e5r"], "title_summary": ["Efter\u00e5r er s\u00f8syges\u00e6son, men midlerne mod er i \u00e5r sv\u00e6re at opdrive."], "image_caption": "De to tidligere meget anvendte pr\u00e6parater Marzine og Gotur blev sidste \u00e5r tilbagekaldt af L\u00e6gemiddelstyrelsen, fordi de ikke lever op til g\u00e6ldende kvalitetskrav. Laura Hjorth Ruberg bliver let s\u00f8syg, n\u00e5r hun sejler uden at tage s\u00f8sygemedicin. Kvalmen varer typisk i fire til seks timer. (Foto:\u00a0Laura Hjorth Ruberg \u00a9\u00a0Laura Hjorth Ruberg)"}
{"id": 230, "text": "De er blevet kaldt b\u00e5de en 'plage' og 'nuttede'. Vi taler om gr\u00e5s\u00e6lerne. Og nu har WWF Verdensnaturfonden i Polen sat et initiativ i s\u00f8en, der skal give \u00d8sters\u00f8ens gr\u00e5s\u00e6ler en hj\u00e6lpende h\u00e5nd. Det sker, alt imens den danske stat og fiskerne fors\u00f8ger at f\u00e5 reguleret s\u00e6lerne, som kritikere mener \u00f8del\u00e6gger torskebestanden og fiskernes udstyr i havomr\u00e5det. Igennem naturfonden kan polske borgere donere mellem 50 og 175 kroner om m\u00e5neden eller et tilsvarende engangsbel\u00f8b til s\u00e6lerne, s\u00e5 deres leve- og ynglesteder p\u00e5 den polske \u00f8sters\u00f8kyst sikres. Helt modsat har milj\u00f8minister Lea Wermelin (S) for nyligt afsat 200.000 kroner til en ordning, hvor to fiskere med jagttegn skal regulere bestanden af gr\u00e5s\u00e6ler ved Bornholm for at tilgodese fiskerne. Udover at sikre s\u00e6lernes levesteder, vil den polske afdeling af WWF bruge pengene p\u00e5 eksempelvis en s\u00e6lpatrulje, som skal finde forladte s\u00e6ler p\u00e5 de polske strande. De forladte s\u00e6ler skal derefter passes og plejes, indtil de er klar til at blive sat ud i \u00d8sters\u00f8en igen. Det er et initiativ, der f\u00e5r opbakning fra Thomas Kirk S\u00f8rensen, der er biolog i den danske afdeling af naturfonden. - Det er helt i tr\u00e5d med, hvad vi mener. S\u00e6len skal beskyttes. Vi anerkender dog, at der p\u00e5 Bornholm kan v\u00e6re nogle frustrerende og irriterende problemer med s\u00e6lerne, men frem for alt vil vi gerne have, at s\u00e6len har det godt, siger han. I Danmark har gr\u00e5s\u00e6len v\u00e6ret fredet siden 1967, og det op til 300 kilo tunge rovdyr er ogs\u00e5 en af de arter, der er beskyttet under EU\u2019s habitatdirektiv, som blandt andet betyder, at enhver jagt eller regulering ikke m\u00e5 g\u00e5 ud over artens overlevelse p\u00e5 sigt. S\u00e6len har tilsyneladende nydt godt af fredningsbestemmelserne. Fra at v\u00e6re n\u00e6rmest udryddet i \u00d8sters\u00f8en, er der i dag op mod 40.000 s\u00e6ler, der boltrer sig i farvandet mellem \u00d8sters\u00f8landene. Selvom antallet af s\u00e6ler er steget markant i de \u00f8stlige egne, er det stadig n\u00f8dvendigt at beskytte dem, lyder det fra Thomas Kirk S\u00f8rensen. - Antallet af s\u00e6ler er i fremgang, fordi vi ikke jager dem, og vi vil p\u00e5 ingen m\u00e5de sige, at beskyttelsen skal oph\u00e6ves, siger biologen, der mener, at b\u00e5de fiskere og s\u00e6ler b\u00f8r kunne leve sammen i \u00d8sters\u00f8en. Men det er sv\u00e6rt at finde harmoni mellem gr\u00e5s\u00e6len og fiskerne, lyder det fra formanden for Bornholms og Christians\u00f8s Fiskeriforening, Thomas Thomsen, der har sv\u00e6rt ved at finde begejstring for WWF\u2019s initiativ i Polen. - Vi kan ikke sameksistere med s\u00e6lerne, n\u00e5r de skader torsken p\u00e5 den m\u00e5de, som de g\u00f8r, s\u00e5 hvis der fortsat skal v\u00e6re torsk i \u00d8sters\u00f8en, skal bestanden af s\u00e6ler reduceres, siger han. Thomas Thomsen og de \u00f8vrige bornholmske fiskere har igennem flere \u00e5r fors\u00f8gt at f\u00e5 l\u00f8st problemet med s\u00e6lerne, som truer fiskernes levevej i \u00d8sters\u00f8en, og derfor er den polske h\u00e5ndsr\u00e6kning til dyret ogs\u00e5 helt ude i hampen, mener han. - Det er ikke gr\u00e5s\u00e6lerne, der skal beskyttes. Det er n\u00e6rmere torsken og fiskene. Gr\u00e5s\u00e6len er alt, alt for stor i forhold til fiskebestandene i \u00d8sters\u00f8en. Jeg ryster p\u00e5 hovedet ad det her, lyder det fra fiskeren, der \u00f8nsker, at der aflives 3.000 s\u00e6ler i det danske farvand om \u00e5ret. Gr\u00e5s\u00e6len anses som v\u00e6rende Danmarks st\u00f8rste rovdyr, og den kan sv\u00f8mme op til 1.200 kilometer p\u00e5 en m\u00e5ned.", "annotations": [{"label": 1, "user": 1}], "meta": {}, "annotation_approver": null, "hash_id": -2858471921731261792, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/polakker-vil-give-bornholmske-fiskeres-vaerste-fjende-et-godt-liv"], "section": "Bornholm", "author": "Dorte Holden Langemark Lis Eils\u00f8e Morten S\u00f8g\u00e5rd Volff", "date": ["2019-11-28 18:03"], "title": ["Polakker vil give bornholmske fiskeres v\u00e6rste fjende et godt liv"], "title_summary": ["Mens vi i Danmark retter sigtekornet mod gr\u00e5s\u00e6len, kan folk i Polen donere penge til det udsk\u00e6ldte rovdyr."], "image_caption": "Den polske afdeling af WWF Verdensnaturfonden \u00f8nsker donationer til gr\u00e5s\u00e6len for at sikre dyrets overlevelse ud for den polske kyst. (Foto:\u00a0Lars Laursen \u00a9\u00a0LARS LAURSEN) En s\u00e6lflok slapper af ved Christians\u00f8, der ligger omkring 18 kilometer fra Bornholm. S\u00e6lerne er en plage for bornholmske fiskere, fordi de \u00e6der for mange torsk og smadrer fiskernes net. (Foto:\u00a0Lis Eils\u00f8e \u00a9\u00a0(c) DR Bornholm)"}
{"id": 231, "text": "N\u00e5r du g\u00e5r ud p\u00e5 en af Bornholms sydlige strande, vil du m\u00e5ske i fremtiden kunne se en gigantisk vindm\u00f8llepark 20 kilometer ude i horisonten. For energiselskabet \u00d8rsted vil opf\u00f8re en vindm\u00f8llepark ud for R\u00f8nne, der med sin 1.000 megawatt store energiproduktion vil kunne give lys, varme og energi til \u00e9n million husstande. Helt konkret foresl\u00e5r \u00d8rsted, at Bornholm bliver en energi\u00f8, hvor havm\u00f8llerne skal forbindes med en omformerstation. Den skal forbindes med str\u00f8mkabler til Sj\u00e6lland og Polen, som s\u00e5 kan f\u00e5 ren gr\u00f8n energi. Desuden foresl\u00e5r energiselskabet, at parken skal kunne producere helt op til 5.000 megawatt. \u00d8rsteds ambition er indtil videre blot et \u00f8nske, men alene meldingen v\u00e6kker gl\u00e6de hos Bornholms borgmester, Winni Grosb\u00f8ll (S). - Det er et fantastisk projekt, fordi en anl\u00e6gsinvestering vil give en masse aktivitet og oms\u00e6tning for det bornholmske samfund, siger hun. Hvis planerne skulle blive en realitet, er det oplagt at benytte R\u00f8nne Havn som en s\u00e5kaldt udskibningshavn, hvor vindm\u00f8lleparkens mange elementer kan fragtes ud, og det har nogle afledte effekter, lyder det fra borgmesteren. - S\u00e5 er der fast arbejde til R\u00f8nne Havn i rigtig mange \u00e5r, og det smitter af p\u00e5 resten af \u00f8en, siger hun. Ligesom Bornholms borgmester forventer Peter Juel Jensen (V), som er en af \u00f8ens folketingsmedlemmer, at et havvindprojekt i den st\u00f8rrelsesorden vil skabe flere arbejdspladser, studiepladser og andet, der g\u00f8r \u00f8en attraktiv for tilflyttere. - N\u00e5r vi bliver flere bornholmere, s\u00e5 bliver der ogs\u00e5 flere til at betale for \u00f8ens skoler, b\u00f8rnehaver og sygehus, s\u00e5 det vil v\u00e6re en god forretning for os alle, hvis der bliver noget mere liv p\u00e5 \u00f8en, siger Peter Juel Jensen. Men f\u00f8r den f\u00f8rste vindm\u00f8llevinge overhovedet kan st\u00e6vne ud fra R\u00f8nne Havn, skal politikere p\u00e5 Christiansborg give forslaget med- og ikke modvind. Den nuv\u00e6rende regering og dens st\u00f8ttepartier har i forbindelse med dette \u00e5rs regeringsdannelse bebudet, at man \u00f8nsker at arbejde hen imod at bygge en kunstig energi\u00f8, som skal omkranses af et v\u00e6ld af havvindm\u00f8ller. Energi\u00f8en skal p\u00e5 sigt producere 10.000 megawatt, mens \u00d8rsteds havvindm\u00f8llepark i \u00d8sters\u00f8en p\u00e5 sigt kun kan producere det halve. Alligevel b\u00f8r politikerne overveje \u00d8rsteds bud, lyder det fra professor i energiplanl\u00e6gning ved Aalborg Universitet Brian Vad Mathiesen. Han mener, at en havvindm\u00f8llepark ud for Bornholm er mere realistisk end en energi\u00f8. - Det konkrete projekt ved Bornholm er mere realiserbart end den kunstige energi-\u00f8. Det hj\u00e6lper Stork\u00f8benhavn, Polen og Bornholm med mere gr\u00f8n energi, lyder det fra forskeren. For hvis regeringen og dens st\u00f8ttepartier skal lykkedes med at n\u00e5 i m\u00e5l med deres egen klimaambition, s\u00e5 skal der handles og ikke analyseres, lyder det fra forskeren: - Hvis man gerne vil have, at en energi\u00f8 skal bidrage til at n\u00e5 en 70 procent reduktion (i CO2-udledning, red.) i 2030, skal man satse p\u00e5 st\u00f8rrelsesordener, som i dette forslag og ikke satse p\u00e5 den store energi\u00f8, som tager rigtig langt tid at gennemf\u00f8re. Det her kan vi lave p\u00e5 den korte bane, siger Brian Vad Mathiesen. Hvis \u00d8rsteds forslag bliver en realitet, vil havvindm\u00f8lleparken ud for Bornholm v\u00e6re st\u00f8rre end , som efter planen skal opf\u00f8res i Vesterhavet. Thor anses som den hidtil st\u00f8rste planlagte havvindpark i Danmark med sine 800 megawatt store energiproduktion.", "annotations": [{"label": 2, "user": 1}], "meta": {}, "annotation_approver": null, "hash_id": 8956290111214618129, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/bornholm-glaeder-sig-over-forslag-om-danmarks-stoerste-havvindmoellepark"], "section": "Bornholm", "author": "Morten S\u00f8g\u00e5rd Volff", "date": ["2019-11-25 14:00"], "title": ["Bornholm gl\u00e6der sig over forslag om Danmarks st\u00f8rste havvindm\u00f8llepark"], "title_summary": ["\u00d8rsted foresl\u00e5r at opf\u00f8re havvindm\u00f8ller ud for Bornholm. Det f\u00e5r medvind af b\u00e5de forsker og borgmester."], "image_caption": "Energiselskabet \u00d8rsted vil gerne omdanne \u00d8sters\u00f8ens bl\u00e6st til gr\u00f8n energi for danske og polske hjem ved at opf\u00f8re Danmarks st\u00f8rste havvindm\u00f8llepark ud for Bornholm. \r\nHer ses en af \u00d8rsteds nuv\u00e6rende havvindm\u00f8lleparker \"Horns Rev 2\", som ligger i Nords\u00f8en. (Foto:\u00a0henning Bagger \u00a9\u00a0Scanpix)"}
{"id": 232, "text": "N\u00e5r vi andre g\u00e5r i seng, v\u00e5gner flagermusene op. Derfor er de ogs\u00e5 sv\u00e6re at f\u00e5 \u00f8je p\u00e5, men nu f\u00e5r alle os med d\u00e5rligt nattesyn hj\u00e6lp. Danmarks eneste flyvende pattedyr f\u00e5r nemlig eget formidlingscenter i R\u00f8 Plantage p\u00e5 Bornholm. Naturstyrelsen og 15. Juni Fonden st\u00e5r bag det nye formidlingscenter, og det er p\u00e5 ingen m\u00e5der tilf\u00e6ldigt, at det kommer til at ligge p\u00e5 Bornholm. Det er det sted i Danmark, hvor man kan finde flest forskellige flagermus. Vi har 17 forskellige arter i landet, og 15 af dem lever p\u00e5 Bornholm. Det g\u00e6lder blandt andet vores mest sj\u00e6ldne art, Bechsteins flagermus, som kun findes p\u00e5 Bornholm. - Mange af os kender stort set kun flagermus fra tegneserier og gyserfilm, selvom der er mange af dem, for faktisk er hvert tredje danske art af pattedyr en flagermus, siger naturformidler Georg Ask Marker fra Naturstyrelsen Bornholm. Mange er fascinerede af flagermusene, der lever et hemmeligt liv i tusm\u00f8rket og om natten. Det er da ogs\u00e5 en af hoved\u00e5rsagerne til, at ideen om et flagermuscenter blev f\u00f8dt. Det nye formidlingscenter bliver indrettet i en forfalden, str\u00e5t\u00e6kt bygning i R\u00f8 Plantage, og det er i hvert fald et elsket sted for den lang\u00f8rede flagermus. Der er en hel koloni af dem p\u00e5 husets loft, s\u00e5 b\u00e5de flagermus og mennesker kommer til at nyde godt af, at den forfaldne Borgedalsl\u00e6nge nu bliver renoveret. Formidlingscenteret bliver indrettet i underetagen, mens flagermusene beholder loftet for sig selv. Bes\u00f8gende f\u00e5r dog lov til at kigge op til dem b\u00e5de dag og nat, for flagermusenes liv p\u00e5 loftet kommer til at kunne f\u00f8lges via et infrar\u00f8dt kamera. Flagermusenes eget formidlingscenter bliver renoveret i l\u00f8bet af for\u00e5ret og efter\u00e5ret, hvor flagermuskolonien ikke bruger loftet. Det indvies efter planen i slutningen af 2020, n\u00e5r flagermusene er g\u00e5et i vinterhi p\u00e5 loftet. Centret vil v\u00e6re ubemandet og have \u00e5bent hele \u00e5ret.", "annotations": [{"label": 2, "user": 1}], "meta": {}, "annotation_approver": null, "hash_id": -7184927363507975625, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/nu-kan-vi-udspionere-flagermusenes-hemmelige-tusmoerkeliv"], "section": "Bornholm", "author": "S\u00f8ren \u00d8lholm Lis Eils\u00f8e", "date": ["2020-01-13 15:15"], "title": ["Nu kan vi udspionere flagermusenes hemmelige tusm\u00f8rkeliv"], "title_summary": ["Naturstyrelsen Bornholm laver nyt formidlingscenter for det nataktive pattedyr."], "image_caption": "P\u00e5 loftet i en gammel faldef\u00e6rdig l\u00e6nge i R\u00f8 Plantage p\u00e5 Bornholm bor en stor koloni af lang\u00f8ret flagermus. Nu skal de til at dele hus med et formidlingscenter om de 17 danske flagermusarter. (Foto:\u00a0Naturstyrelsen \u00a9\u00a0dr) Dele af den gamle Borgedalsl\u00e6nge har allerede f\u00e5et nyt str\u00e5tag. Det skal flagermusene bo under, mens vi andre f\u00e5r lov til at bruge stueetagen. Naturformidler Georg Ask Marker h\u00e5ber, at blandt andre lejrskoleelever vil bruge det nye formidlingscenter. (Foto:\u00a0S\u00f8ren \u00d8lholm)"}
{"id": 233, "text": "Der bliver rygende travlt p\u00e5 R\u00f8nne Havn i den n\u00e6rmeste fremtid. For havm\u00f8lleproducenten MHI Vestas har valgt at vindm\u00f8lledele, anl\u00e6gsskibe og mandskab skal sejles ud fra R\u00f8nne Havn, n\u00e5r havvindm\u00f8lleparken Arcadis Ost 1 opf\u00f8res nord\u00f8st for Tysklands st\u00f8rste \u00f8 R\u00fcgen i 2022. En park som skal give omkring 300.000 tyske husstande CO2-venlig str\u00f8m, n\u00e5r den st\u00e5r klar \u00e5ret efter. Det skriver havnen i en . Det er dermed anden gang, at R\u00f8nne Havn f\u00e5r en central rolle i opf\u00f8relsen af h\u00f8je, hvide vindm\u00f8ller. I 2018 valgte Siemens Gamesa havnen som udskibningshavn for Danmarks n\u00e6ste store havvindm\u00f8llepark Kriegers Flak. Den begynder man at opf\u00f8re i l\u00f8bet af i \u00e5r. Og de store vindprojekter har stor betydning for havnen og Bornholm som helhed, vurderer havnens direkt\u00f8r Thomas Bendtsen. - Vi kommer endnu et skridt frem mod at positionere os solidt i \u00d8sters\u00f8en, og hvis det lykkes, kan det f\u00e5 liges\u00e5 stor betydning for Bornholm, som fiskeriet havde tidligere. Vi er sikre p\u00e5, at det kan skabe en masse arbejdspladser her p\u00e5 \u00f8en, siger havnedirekt\u00f8ren. Op igennem det 20. \u00e5rhundrede var fiskeindustrien den st\u00f8rste industri p\u00e5 Bornholm, hvor \u00d8sters\u00f8ens mange fisk skabte grobund for en masse fiskere, fiskefabrikker og ikke mindst millioner af kroner til \u00f8samfundet. Valget er faldet p\u00e5 den bornholmske havn, da den er den mest oplagte i farvandet ud for Bornholm, lyder det fra MHI Vestas. Industrihavnen ligger nemlig kun 74 kilometer fra Arcadis Ost 1, og havnens kaj er desuden kraftig nok til, at MHI Vestas kan laste og losse vindm\u00f8lledele t\u00e6t op op af kajkanten. P\u00e5 borgmesterkontoret i R\u00f8nne er der stor gl\u00e6de over, at byens havn nu f\u00e5r endnu mere at lave i fremtiden. For Bornholms Regionskommune har i flere \u00e5r arbejdet sammen med R\u00f8nne Havn for at f\u00e5 en luns af de mange offshore vindprojekter, som opst\u00e5r i farvandet omkring Bornholm i disse \u00e5r. - Det er en rigtig, rigtig god nyhed for Bornholm. R\u00f8nne Havn bliver udskibningshavn ud til Kriegers Flak lige om lidt, og s\u00e5 kommer det nye havvindm\u00f8lleprojekt ogs\u00e5, s\u00e5 det sikrer besk\u00e6ftigelse og aktivitet til Bornholm de n\u00e6ste mange \u00e5r. Den socialdemokratiske borgmester h\u00e5ber ogs\u00e5, at der i fremtiden vil komme endnu flere havvindm\u00f8lleprojekter til havnen. - Projekterne ligger derude rundt om hele Bornholm. Derfor arbejder vi ogs\u00e5 konstant med at f\u00e5 flere projekter til \u00f8en, og det skal gerne v\u00e6re s\u00e5dan, at der i de n\u00e6ste ti \u00e5r er aktivitet p\u00e5 havnen, siger borgmesteren. Et af de projekter kunne v\u00e6re den 1-3 GW store havvindm\u00f8llepark, som \u00d8rsted har foresl\u00e5et opf\u00f8res p\u00e5 R\u00f8nne Banke, som ligger sydvest for R\u00f8nne Havn. Forunders\u00f8gelser til det projekt p\u00e5begyndes i \u00e5r og varer frem til 2022.", "annotations": [{"label": 2, "user": 1}], "meta": {}, "annotation_approver": null, "hash_id": 3360194343660469648, "scrape_date": ["2020-03-21 13:18:17"], "url": ["https://www.dr.dk/nyheder/regionale/bornholm/tysk-havvindmoellepark-skaber-jobs-og-liv-paa-bornholm"], "section": "Bornholm", "author": "Lis Eils\u00f8e Morten S\u00f8g\u00e5rd Volff", "date": ["2020-01-08 15:05"], "title": ["Tysk havvindm\u00f8llepark skaber jobs og liv p\u00e5 Bornholm"], "title_summary": ["Bornholms st\u00f8rste havn skal v\u00e6re udskibningshavn for havvindm\u00f8lleparken Arcadis Ost 1."], "image_caption": "MHI Vestas vil sejle vindm\u00f8lledele ud fra R\u00f8nne Havn, n\u00e5r vindm\u00f8lleparken Arcadis Ost 1 skal opf\u00f8res om to \u00e5r. Havnen er nemlig blevet valgt til at v\u00e6re udskibningshavn for projektet i 2022. (Foto:\u00a0MHI Vestas) R\u00f8nne Havns direkt\u00f8r Thomas Bendtsen er begejstret over R\u00f8nnes status som udskibningshavn for MHI Vestas' nye vindm\u00f8lleprojekt. Det skaber en masse aktivitet og ikke mindst arbejdspladser til Bornholm. (Foto:\u00a0Morten Volff \u00a9\u00a0(c) DR Bornholm) Bornholms borgmester Winni Grosb\u00f8ll gl\u00e6der sig over dagens melding fra R\u00f8nne Havn. \r\nHun har l\u00e6nge dr\u00f8mt om at f\u00e5 flere vindm\u00f8lleprojekter til Bornholm, og hun h\u00e5ber, at det ikke er sidste gang, at R\u00f8nne Havn bliver udskibningshavn. (Foto:\u00a0Mads Claus Rasmussen \u00a9\u00a0Scanpix)"}
{"id": 234, "text": "N\u00e5r Helle Andersen fra Aakirkeby p\u00e5 Bornholm skal have medicin for sin sklerosesygdom, skal hun berede sig p\u00e5 en lang tur. Hun m\u00e5 nemlig rejse fra Bornholm til Rigshospitalet for at f\u00e5 den medicin, der skal til for at behandle hendes uhelbredelige sygdom. Det er en rejse p\u00e5 omkring 230 kilometer. En rejse som d\u00e6kkes af Region Hovedstaden, men som koster hende tid. - Jeg st\u00e5r op om morgenen klokken halv fem, og s\u00e5 er jeg hjemme omkring klokken halv ni om aftenen, og jeg bliver rigtig tr\u00e6t af det ogs\u00e5 flere dage efter, siger hun. Helle Andersen er langt fra den eneste, som rejser over for at f\u00e5 behandling for sin sygdom. En forel\u00f8big opg\u00f8relse fra Helle Andersens lokale hospital, Bornholms Hospital, viser, at der sidste \u00e5r blev foretaget knap 41.000 enkeltvejs patientrejser til Region Hovedstadens \u00f8vrige hospitaler. Det er en stigning p\u00e5 omkring 2.000 patientrejser i forhold til 2017. Og p\u00e5 Nyk\u00f8bing Falster Sygehus blev der sidste \u00e5r fragtet knap 27.000 patienter v\u00e6k fra hospitalets d\u00e6kningsomr\u00e5de for at f\u00e5 behandling andetsteds. Helle Andersen har v\u00e6ret tilknyttet de k\u00f8benhavnske hospitaler siden 2009. Hospitalerne r\u00e5der over n\u00f8dvendige neurologer, der skal supervisere hendes behandling. Det har betydet, at hun i en periode har m\u00e5ttet rejse over mindst \u00e9n gang om m\u00e5neden for at f\u00e5 medicin, scanninger og l\u00e6gesamtaler. Selvom Helle Andersen har mulighed for at tage flyet, som kan fragte hende til K\u00f8benhavn p\u00e5 omkring 35 minutter, er det sv\u00e6rt for hende at n\u00e5 ud i Bornholms Lufthavn uden egen bil, og derudover kan det v\u00e6re sv\u00e6rt at f\u00e5 flyafgangene til at h\u00e6nge sammen med sygehustiderne. Derfor m\u00e5 rejsen ofte g\u00e5 via bus fra Aakirkeby, som fragter hende og andre patienter ombord p\u00e5 f\u00e6rgen til Ystad i Sverige og videre mod K\u00f8benhavn. N\u00e5r hun endelig ankommer til sygehuset, er der g\u00e5et over tre timer, og dern\u00e6st kan der v\u00e6re flere timers ophold i ventev\u00e6relset. - Jeg kan godt forst\u00e5, at man skal rejse for at blive scannet og tale med en specialist p\u00e5 den anden side af vandet, men n\u00e5r man skal have medicin, s\u00e5 synes jeg, at man godt kan lave det p\u00e5 Bornholms Hospital. Der er jo sklerosesygeplejersker til at give den d\u00e9r, mener Helle Andersen. P\u00e5 Bornholms Hospital erkender direkt\u00f8r Annemarie Hellebek, at det langt fra er optimalt, at patienterne skal rejse hele vejen til K\u00f8benhavn for at f\u00e5 behandling. Men det er s\u00e5dan landet ligger, n\u00e5r patienter er tilknyttet et mindre sygehus i et lille samfund som Bornholm. Der er simpelthen ikke arbejde nok for speciall\u00e6gerne i et omr\u00e5de med 40.000 borgere, forklarer hun. Og det g\u00e5r da ogs\u00e5 h\u00e5rdt ud over patienterne, siger Annemarie Hellebek, der p\u00e5peger, at patienterne risikerer at v\u00e6re ringere stillet i forhold til de patienter, der har et st\u00f8rre sygehus i n\u00e6rheden. - Det giver en d\u00e5rligere service for de patienter, der skal rejse frem og tilbage, og vi ved, at der er nogle patienter, som frav\u00e6lger rejsen, fordi det er for h\u00e5rdt for dem, s\u00e5 der er simpelthen nogle patienter, som ikke f\u00e5r behandling, siger hun. Derfor fors\u00f8ger hospitalet at s\u00e6nke antallet af patientrejser ved i st\u00f8rre omfang at benytte sig af blandt andet videokonsultationer, hvor l\u00e6ge og patient kan tage den n\u00f8dvendige samtale over nettet. Derudover fors\u00f8ger hospitalet at f\u00e5 speciall\u00e6ger til at bes\u00f8ge hospitalet flere gange om \u00e5ret, s\u00e5 patienterne kan tilses p\u00e5 det lille hospital i R\u00f8nne. - Det er noget nemmere for patienten, lyder det fra hospitalsdirekt\u00f8ren. If\u00f8lge paraplyorganisationen Danske Patienter er der stadig flere patienter fra landets yderomr\u00e5der, som m\u00e5 rejse, fordi der ikke er speciall\u00e6ger p\u00e5 de mindre regionale sygehuse. - Det er en del af den specialisering, der har v\u00e6ret, hvor man har samlet behandlingerne p\u00e5 f\u00e6rre og st\u00f8rre sygehuse. Derfor ser vi ogs\u00e5 flere patientrejser, og det er selvf\u00f8lgelig en udfordring, som skal l\u00f8ses, siger Morten Freil, der er direkt\u00f8r i Danske Patienter. Organisationen mener, at l\u00f8sninger som dem, der bruges p\u00e5 Bornholms Hospital med videokonsultationer og udg\u00e5ende speciall\u00e6ger, i h\u00f8jere grad skal pr\u00e6ge de fjerne kanter af sundhedsv\u00e6senet. P\u00e5 den m\u00e5de kan patienter i yderomr\u00e5der i h\u00f8jere grad slippe for de lange rejser. Politikerne i Region Hovedstaden anerkender Danske Patienters \u00f8nske om at g\u00f8re mere for at nedbringe antallet af patientrejser. Det siger formanden for Region Hovedstaden, Sophie H\u00e6storp Andersen (S), som ogs\u00e5 p\u00e5peger, at der er sat tiltag i gang, der skal f\u00e5 f\u00e6rre patienter til at tage den lange tur fra Bornholm til K\u00f8benhavn. Sidste \u00e5r satte regionen i alt seks millioner kroner af til projektet 'Digital \u00d8', der over de n\u00e6ste fire \u00e5r skal f\u00e5 flere patienter til at tage samtalen med l\u00e6gespecialister via nettet frem for at sidde ansigt til ansigt. Eksempelvis ved brug af Facetime, som er pr\u00e6installeret p\u00e5 iPhones. - Det er et klart m\u00e5l at neds\u00e6tte antallet af patientrejser, men det skal selvf\u00f8lgelig ske p\u00e5 en m\u00e5de, s\u00e5 patienterne fortsat kan f\u00f8le sig trygge, siger Sophie H\u00e6storp Andersen. De f\u00f8rste 1,5 mio. til \"Digital \u00d8\" er blevet givet i \u00e5r, hvorefter resten gives de n\u00e6ste tre \u00e5r. Det har ikke v\u00e6ret muligt at f\u00e5 en kommentar fra formanden for Danske Regioner, Stephanie Lose (V), som i stedet henviser til Region Sj\u00e6lland og Region Hovedstaden. Det har ligeledes ikke v\u00e6ret muligt at f\u00e5 en kommentar fra Socialdemokratiets sundhedsordf\u00f8rer, Rasmus Horn Langhoff eller sundhedsminister Magnus Heunicke (S).", "annotations": [{"label": 2, "user": 1}], "meta": {}, "annotation_approver": null, "hash_id": 6723525613100651830, "scrape_date": ["2020-03-21 13:18:18"], "url": ["https://www.dr.dk/nyheder/regionale/bornholm/helles-behandling-er-230-kilometer-vaek-tusindvis-maa-rejse-langt-efter"], "section": "Bornholm", "author": "S\u00f8ren Peter \u00d8lholm Knudsen Morten S\u00f8g\u00e5rd Volff", "date": ["2020-03-04 16:00"], "title": ["Helles behandling er 230 kilometer v\u00e6k: Tusindvis m\u00e5 rejse langt efter sygehuset"], "title_summary": ["Hvert \u00e5r skal flere tusinde patienter rejse langt for at f\u00e5 behandling p\u00e5 sygehus."], "image_caption": "Helle Andersen fra Aakirkeby p\u00e5 Bornholm lider af sklerose, og det betyder, at hun m\u00e5 rejse fra Bornholm til K\u00f8benhavn for at blive scannet, f\u00e5 medicin og snakke med specialister. (Foto:\u00a0S\u00f8ren Peter \u00d8lholm Knudsen \u00a9\u00a0(c) DR Bornholm) Bornholms Hospitals direkt\u00f8r Annemarie Hellebek anerkender, at patientrejserne kan v\u00e6re belastende for patienterne. (Foto:\u00a0Bornholms Hospital) Direkt\u00f8r i Danske Patienter Morten Freil mener blandt andet, at hospitalerne i h\u00f8jere grad skal benytte sig af eksempelvis videokonsultationer, da det kan sk\u00e5ne patienterne for den lange rejse til de st\u00f8rre sygehuse. (Foto:\u00a0Danske Patienter)"}
{"id": 235, "text": "Det var 'p\u00e5 ingen m\u00e5de i orden', at 50-\u00e5rige Brian Larsen p\u00e5 jobcenteret i Hedensted oplevede at blive spurgt om, hvordan han t\u00f8rrer sin numse. S\u00e5dan lyder reaktionen fra Hedensted Kommunes borgmester, der dermed g\u00e5r i rette med sin jobcenterchef. Brian Larsen er i ressourceforl\u00f8b, og han har store problemer med smerter i h\u00e6nderne efter blandt andet en blodprop, en arbejdsulykke og operation i begge h\u00e6nder. I forbindelse med sit ressourceforl\u00f8b blev han sat til at s\u00e6tte m\u00e6rkater p\u00e5 nogle papkasser og pakke ting, hvilket gav ham st\u00e6rke smerter i h\u00e6nderne, og det var i den forbindelse, at Brian Larsen blev spurgt om, hvordan han 't\u00f8rrer sin numse'. Jobcenterchef Hans Christian Knudsen forsvarede i f\u00f8rste omgang sp\u00f8rgsm\u00e5let, som han erkendte var gr\u00e6nseoverskridende, men som han i sammenh\u00e6ngen mente 'var okay'. Hans Christian Knudsen anf\u00f8rte, at kommunen havde en hygiejnem\u00e6ssig bekymring for Brian Larsen, da han 'udviste s\u00e5 lille en mulighed for at bev\u00e6ge sig', men nu g\u00e5r Hedensted Kommunes borgmester Kasper Glyng\u00f8 (S) i rette med ham. - Det sp\u00f8rgsm\u00e5l, der er blevet stillet, er bare p\u00e5 ingen m\u00e5de i orden. Det er ikke den m\u00e5de, vi skal tale til vores borgere p\u00e5, det vil jeg gerne sl\u00e5 meget klart fast. Vi m\u00f8der vores borgere med respekt og ordentlighed. For mig er der ikke andet at sige end undskyld til Brian Larsen, og vi l\u00e6gger os fladt ned, siger Kasper Glyng\u00f8. Han fort\u00e6ller, at han har talt med jobcenterchefen, og at de er enige om, at sp\u00f8rgsm\u00e5let ikke er i orden, og at det ikke er den praksis, der skal herske p\u00e5 jobcentret. Samtidig har der ogs\u00e5 v\u00e6ret et m\u00f8de, hvor de ansatte p\u00e5 jobcentret deltog. - Vi har indsk\u00e6rpet, hvad vores v\u00e6rdier er, n\u00e5r vi taler med vores borgere, og jeg t\u00f8r godt love, at det her sker ikke igen. Vi er fuldst\u00e6ndig enige om, at det her var en fejl, siger Kasper Glyng\u00f8. Brian Larsen er glad for, at borgmesteren er ude og undskylde, men han understreger, at undskyldningen indtil videre kun er faldet i offentligheden. - Jeg synes, undskyldningen var p\u00e5 sin plads. Jeg forventer ogs\u00e5, at han ringer til mig personligt, for jeg har ikke h\u00f8rt fra ham, siger Brian Larsen. I det hele taget er Brian Larsen noget overv\u00e6ldet over de reaktioner, der er kommet, efter at han fortalte sin historie. Han har b\u00e5de modtaget st\u00f8ttende opkald og l\u00e6st med p\u00e5 sociale medier, hvor folk har reageret. - Jeg er da overrasket, og jeg er ogs\u00e5 glad, for s\u00e5 er det ikke bare mig, der opfattede situationen forkert. Jeg kan se, at det overvejende er positive reaktioner over for mig, og at folk er enige i, at det ikke skal foreg\u00e5 i Danmark, n\u00e5r man er til samtale med jobcenteret, siger Brian Larsen.", "annotations": [{"label": 2, "user": 1}], "meta": {}, "annotation_approver": null, "hash_id": 8505722998655949890, "scrape_date": ["2020-03-21 13:18:18"], "url": ["https://www.dr.dk/nyheder/regionale/trekanten/det-sker-aldrig-igen-borgmester-laegger-sig-fladt-ned-efter-brian-blev"], "section": "Trekantomr\u00e5det", "author": "Steffan Axelsen Annette Jespersen Rasmus Dyrberg Hansen", "date": ["2019-12-05 10:45"], "title": ["'Det sker aldrig igen': Borgmester l\u00e6gger sig fladt ned, efter at Brian blev spurgt, hvordan han t\u00f8rrer sig i numsen"], "title_summary": ["Borgmesteren i Hedensted Kommune undskylder sp\u00f8rgsm\u00e5l stillet til Brian Larsen p\u00e5 kommunens jobcenter."], "image_caption": "Hedensted Kommunes borgmester Kasper Glyng\u00f8 (S) undskylder sp\u00f8rgsm\u00e5l stillet til Brian Larsen, der er i ressourceforl\u00f8b. Kasper Glyng\u00f8, borgmester, Hedensted Kommune (S). (Foto:\u00a0Bjarke MacCarthy/Socialdemokrati \u00a9\u00a0Scanpix)"}
{"id": 236, "text": "S\u00e5dan lyder bare en af de tusindvis af kommentarer, som i skrivende stund st\u00e5r under Lidl Danmarks Facebookopslag fra i onsdags. Her bragte butiksk\u00e6den med et billede af m\u00e5gen M\u00e5gens, der if\u00f8lge k\u00e6den skulle have v\u00e6ret fast inventar ved en af k\u00e6dens butikker p\u00e5 Bornholm igennem flere \u00e5r. I opslaget skriver Lidl, at M\u00e5gens har g\u00e6stet butikkens parkeringsplads i R\u00f8nne siden butikken \u00e5bnede i maj 2017, hvor den \u201dm\u00e5gske nogle gange har g\u00e5et rundt i slowm\u00e5getion\u201d, som det st\u00e5r i opslaget. Lidl skriver selv, at M\u00e5gen har bes\u00f8gt butikken igennem tre og et halvt \u00e5r, selvom der n\u00e6rmere er tale om to og et halvt \u00e5r, n\u00e5r man regner tilbage til maj 2017. Opslaget er siden udgivelsen g\u00e5et viralt med flere end 300 delinger, omkring 1.700 kommentarer og knap 8.000 reaktioner i form af blandt andet grinende smileys, hjerter og likes. Foruden det med regnefejlen er der bare \u00e9t problem ved det popul\u00e6re opslag, lyder det fra biolog og naturformidler Vicky Knudsen, der selv tweetede om opslaget forleden. - Det er et genialt opslag, fordi der ikke er noget bedre end m\u00e5gejokes, men problemet er bare, at M\u00e5gens ikke er tre et halvt \u00e5r, siger Vicky Knudsen. For selvom det typisk er sv\u00e6rt at vurdere, hvor gamle m\u00e5ger er, s\u00e5 er M\u00e5gens et s\u00e6rligt tilf\u00e6lde, forklarer Vicky Knudsen. M\u00e5gens' spraglede fjer matcher nemlig den fjerdragt, som en et-\u00e5rig m\u00e5ge flyver rundt med. Fuglen have haft s\u00f8lvgr\u00e5 fjer p\u00e5 kroppen og et gult n\u00e6b med en lille r\u00f8d prik, hvis den skulle have v\u00e6ret 2,5 eller 3,5 \u00e5r, forklarer Vicky Knudsen. - I bund og grund er det en m\u00e5ge, som skulle have drukket af ungdommens kilde, hvis den skulle v\u00e6re tre et halvt \u00e5r, siger Vicky Knudsen. Hos Lidl erkender kommunikationschef Morten Vestberg, at man ikke havde unders\u00f8gt fuglen n\u00e6rmere, inden opslaget blev lagt ud p\u00e5 k\u00e6dens Facebook-side. - Vi er ikke professionelle ornitologer, siger han. Kommunikationschefen forklarer, at der er tale om en misforst\u00e5else, da det ikke er M\u00e5gens, som er p\u00e5 billedet, men i stedet fuglens f\u00e6tter \"M\u00e5rten\", som alts\u00e5 er yngre end den, butiksk\u00e6den troede billedet var af. - Vi er glade for der nu er fulgt op p\u00e5 det, og vi vil selvf\u00f8lgelig straks rette opslaget til. Det er en lille sjov historie, som vi har bragt, fordi vi synes, at den var s\u00f8d, siger han.", "annotations": [{"label": 2, "user": 1}], "meta": {}, "annotation_approver": null, "hash_id": -1175101277043143443, "scrape_date": ["2020-03-21 13:18:18"], "url": ["https://www.dr.dk/nyheder/regionale/bornholm/ifoelge-lidl-skulle-reklamemaage-have-besoegt-butikken-gennem-tre-aar"], "section": "Bornholm", "author": "Morten S\u00f8g\u00e5rd Volff", "date": ["2020-02-14 16:10"], "title": ["If\u00f8lge Lidl skulle reklamem\u00e5ge have bes\u00f8gt butikken gennem tre \u00e5r \u2013 fuglen er bare kun et \u00e5r"], "title_summary": ["Biolog g\u00e5r i rette med popul\u00e6rt Facebook-opslag fra Lidl."], "image_caption": "Dette billede, som angiveligt skulle vise en tre et halvt \u00e5r gammel m\u00e5ge, gik viralt i denne uge, da Lidl Danmark i et Facebook-opslag fortalte, at fuglen havde v\u00e6ret fast bes\u00f8gende ved en butik p\u00e5 Bornholm. Men m\u00e5gen er slet ikke s\u00e5 gammel, som Lidl siger, at den er. (Foto:\u00a0Esben \u00d8rberg)"}
{"id": 237, "text": "De danske pindsvin g\u00e5r ikke langt, n\u00e5r de skal parre sig. Derfor er de langt mere indavlede end andre europ\u00e6iske pindsvin, og det kan i sidste ende betyde noget for deres muligheder for at overleve. Det viser de nyeste resultater fra Det Danske Pindsvineprojekt, der bygger p\u00e5 unders\u00f8gelser fra 697 d\u00f8de pindsvin indsamlet af frivillige danskere i hele landet. De danske pindsvin har nu heller ikke mange chancer for at bev\u00e6ge sig over store afstande, fordi Danmark er et \u00f8rige, der isolerer bestandene. Desuden er vores landskab delt op af veje, som pindsvinene sj\u00e6ldent overlever at krydse i deres s\u00f8gen p\u00e5 mager. - P\u00e5 den m\u00e5de ender pindsvinene med at parre sig med hinanden lokalt. Det kan ret hurtigt blive noget v\u00e6rre griseri, fordi pindsvin tilsyneladende ikke kan skelne familiemedlemmer fra fremmede individer med friske gener, n\u00e5r de m\u00f8der hinanden i naturen. Det siger pindsvineforsker Sophie Lund Rasmussen fra Syddansk Universitet. Hun er projektleder p\u00e5 Det Danske Pindsvineprojekt, der ogs\u00e5 har deltagelse af blandt andre forskere fra Aalborg Universitet og zoologisk museum Naturama. Forskernes unders\u00f8gelser viser ogs\u00e5, at pindsvinene generelt meget tidligt f\u00e5r d\u00e5rlige og slidte t\u00e6nder, og det kan have stor betydning for deres helbred. D\u00e5rlige t\u00e6nder hos pindsvin giver ligesom hos mennesker problemer med at spise, og i sidste ende kan det f\u00f8re til, at de d\u00f8r af sult i en relativt ung alder. - De d\u00e5rlige t\u00e6nder kan skyldes indavl, men vi ved det endnu ikke med sikkerhed. Vi ved dog, at is\u00e6r pindsvinene p\u00e5 Bornholm eksempelvis har meget slidte og d\u00e5rlige t\u00e6nder, selv om de ikke er ret gamle, og det er samtidig den pindsvinebestand, der er mest indavl i, siger Sophie Lund Rasmussen. Danske pindsvin er geografisk begr\u00e6nset af vand, s\u00e5 de modsat andre europ\u00e6iske pindsvin alts\u00e5 ikke f\u00e5r s\u00e5 meget nyt blod ind i bestanden. Forskerne kan se, at der i Danmark er seks bestande af pindsvin, som adskiller sig fra hinanden genetisk. De seks bestande lever henholdsvis nord og syd for Limfjorden, p\u00e5 Fyn, Sj\u00e6lland, Lolland-Falster og p\u00e5 Bornholm. - De enkelte bestande har ogs\u00e5 lidt forskellige parasitter og bakterier, og vi skal blandt andet se p\u00e5, om det g\u00f8r det sv\u00e6rt at flytte pindsvin fra en landsdel til en anden, hvis man vil flytte pindsvin i et fors\u00f8g p\u00e5 at undg\u00e5 indavl, siger Sophie Lund Rasmussen. Pindsvineunders\u00f8gelserne forts\u00e6tter i hvert fald fire \u00e5r endnu, hvis det lykkes Sophie Lund Rasmussen at skaffe de n\u00f8dvendige midler til forskningen. Forskerne skal blandt andet se mere p\u00e5 indavl, t\u00e6nder, parasitter, giftstoffer og kr\u00e6ft. - Og s\u00e5 skal vi se n\u00e6rmere p\u00e5 dna i deres lort for at se, hvad pindsvinene har spist. Det vil samtidig give os en id\u00e9 om, hvorvidt deres kost er forskellig i de enkelte egne af Danmark. M\u00e5ske er vi s\u00e5 ogs\u00e5 heldige, at vi i pindsvinenes lort kan finde arter af eksempelvis insekter, som vi troede var udd\u00f8de, siger Sophie Lund Rasmussen.", "annotations": [{"label": 2, "user": 1}], "meta": {}, "annotation_approver": null, "hash_id": 4922669389903503314, "scrape_date": ["2020-03-21 13:18:18"], "url": ["https://www.dr.dk/nyheder/regionale/bornholm/danske-pindsvin-er-truet-af-indavl-og-daarlige-taender"], "section": "Bornholm", "author": "Lene Jensen Lis Eils\u00f8e", "date": ["2020-01-22 15:30"], "title": ["Danske pindsvin er truet af indavl og d\u00e5rlige t\u00e6nder"], "title_summary": ["Ny forskning bygger p\u00e5 unders\u00f8gelser fra knap 700 d\u00f8de pindsvin."], "image_caption": "Sophie Lund Rasmussen har normalt d\u00f8de, nedfrosne pindsvin mellem h\u00e6nderne. Men engang imellem er hun ogs\u00e5 heldig at m\u00f8de pindsvineunger i naturen. (Foto:\u00a0Pia Burm\u00f8ller Hansen \u00a9\u00a0Pia Burm\u00f8ller Hansen) Sophie Lund Rasmussen og hendes forskerkolleger har 697 pindsvin indsamlet af folk fra hele landet. Det har givet dem fantastiske muligheder for at komme til bunds i pindsvinenes liv og muligheder for at overleve. (Foto:\u00a0Tue S\u00f8rensen)"}
{"id": 238, "text": "Som elev i de sidste klasser af folkeskolen kan skolen for nogle synes som en leg. For andre er det en lang og sej kamp at komme igennem. Da Ilyas Amir Poulsen startede i 8. klasse, b\u00f8d skoleskemaet p\u00e5 mere end blot dansk og matematik. Det var ogs\u00e5 tid til at snakke fremtid og forventninger, og s\u00e5 stod der karakterer ud for opgaverne. - Det lignede, at jeg var landet fra m\u00e5nen og var kommet hen p\u00e5 skolen, sagde min l\u00e6rer. Jeg var helt forvirret, siger Ilyas Amir Poulsen. Forvirringen gik ud over karaktererne is\u00e6r i de mundtlige fag. Han kunne ikke l\u00e6ngere f\u00f8lge med i skoledagene i R\u00f8dovre. Derfor fik Ilyas Amir Poulsen tilbud om at m\u00f8des med en s\u00e5kaldt talentspejder. En talentspejder er en frivillig, der har et arbejde - ofte som mellemleder eller leder - eller en ressourcest\u00e6rk efterl\u00f8nner eller pensionist. Talentspejderen har gennemg\u00e5et en kort uddannelse i at v\u00e6re mentor hos Landsforeningen Talentspejderne, som hj\u00e6lper unge med at finde en plads i livet. Hos Ilyas Amir Poulsen tr\u00e5de talentspejder Finn Hansen fra Bagsv\u00e6rd ind. Med hj\u00e6lp fra Finn Hansen og en r\u00e6kke personlighedstest fandt Ilyas Amir Poulsen sine styrker b\u00e5de personligt og fagligt. - Jeg kunne s\u00e6tte spot p\u00e5 de ting, som Ilyas er god til. S\u00e6tte spot p\u00e5 de personlige kompetencer han har, s\u00e5 han kan lykkes bedre med de m\u00e5l, han har, siger Finn Hansen. Ilyas Amir Poulsen er ikke den eneste udskolingselev, der har f\u00e5et hj\u00e6lp af en talentspejder. Landsforeningen Talentspejderne samarbejder nemlig med 18 danske kommuner, som visiterer elever, der er erkl\u00e6ret ikke-uddannelsesparate til at m\u00f8des med en frivillig talentspejder. Og nu h\u00e5ber foreningen, at endnu flere elever kan f\u00e5 en mentor. Derfor har de netop indg\u00e5et i et samarbejde med \u00c6ldre Sagen. Lars Linderholm, der er underdirekt\u00f8r i \u00c6ldre Sagen, er sikker p\u00e5, at det kan lokke endnu flere frivillige til. - Vi har snart 900.000 medlemmer, hvor de fleste har v\u00e6ret p\u00e5 arbejdsmarkedet i 40-45 \u00e5r. De har utroligt mange relevante arbejdserfaringer, som vi tror, at de unge, der g\u00e5r i 8. eller 9. klasse, kan have gavn af, siger han. Han mener nemlig, at de \u00e6ldre er en god ressource for de unge. - De \u00e6ldre generationer er meget optagede af, hvordan de unge generationer har det og klarer sig, siger han. Gennem 24 m\u00f8der hjalp Finn Hansen med at finde Ilyas Amir Poulsens l\u00e6ringsstil og egne gr\u00e6nser gennem en r\u00e6kke test. Og i Finn Hansen fandt Ilyas Amir Poulsen ogs\u00e5 \u00e9n han kunne snakke \u00e5bent med om hverdagens op- og nedture. Hj\u00e6lpen fra Finn Hansen h\u00f8ster Ilyas stadig frugterne af. - Grunden til, at jeg ikke sagde s\u00e5 meget i skolen, var, at jeg var meget usikker p\u00e5 mig selv. Men nu, hvor jeg har l\u00e6rt, hvad mine styrker og svagheder er, har jeg l\u00e6rt at acceptere, at mine styrker ligger et andet sted end de andre elevers, siger Ilyas Amir Poulsen. For Finn Hansen var det muligheden for at give noget tilbage, der lokkede ham til at blive frivillig talentspejder. - Jeg er s\u00e5 privilegeret, at jeg fik en uddannelse, der lagde grund for, at jeg kunne g\u00f8re karriere senere. Jeg synes, at man skylder at give lidt tilbage. Det er det, jeg fors\u00f8ger som mentor, siger han. I dag g\u00e5r Ilyas Amir Poulsen p\u00e5 efterskole p\u00e5 Falster. Efter sommerferien kan han p\u00e5 grund af sine \u00f8gede mundtlige karakterer s\u00f8ge ind p\u00e5 gymnasiet. - Da jeg startede med at f\u00e5 standpunktskarakterer, l\u00e5 de ikke h\u00f8jt nok til, at jeg kunne komme p\u00e5 gymnasiet. Det g\u00f8r de nu \u2013 takket v\u00e6re Finn, siger han.", "annotations": [{"label": 2, "user": 1}], "meta": {}, "annotation_approver": null, "hash_id": 9011721384618808932, "scrape_date": ["2020-03-21 13:18:18"], "url": ["https://www.dr.dk/nyheder/regionale/hovedstadsomraadet/ilyas-gik-fra-uegnet-til-en-plads-i-gymnasiet-takket-vaere-en"], "section": "K\u00f8benhavn", "author": "Stine Schmidt J\u00f8rgensen", "date": ["2020-01-06 21:02"], "title": ["Ilyas gik fra uegnet til en plads i gymnasiet - takket v\u00e6re en talentspejder"], "title_summary": ["Talentspejderordningen findes i 18 kommuner og starter nu samarbejde med \u00c6ldre Sagen."], "image_caption": "I dag g\u00e5r Ilyas Amir Poulsen p\u00e5 efterskole p\u00e5 Falster. Og efter sommerferien kan han p\u00e5 grund af hans \u00f8gede mundtlige karakterer s\u00f8ge ind p\u00e5 gymnasiet. (Foto:\u00a0Stine Schmidt J\u00f8rgensen \u00a9\u00a0(c) DR)"}
{"id": 240, "text": "Det var en h\u00e5rrejsende besked, der tikkede ind hos for\u00e6ldre, elever og andre brugere af skoleintra-systemet Aula p\u00e5 Svartingedal Skole p\u00e5 Bornholm sent onsdag eftermiddag. Omkring klokken 18 sendte en af skolens elever en bombetrussel ud, hvor der blev kr\u00e6vet 10.000 kroner i kryptovalutaen bitcoin, og hvis bel\u00f8bet ikke blev overf\u00f8rt inden torsdag morgen, ville skolen blive spr\u00e6ngt i luften. - Der er rigtig mange mennesker, der bliver p\u00e5virket af s\u00e5danne trusler, s\u00e5 det er noget, vi anser som alvorligt, siger politikommiss\u00e6r ved Bornholms Politi Mikkel Gregersen. Kort efter beskeden blev sendt ud, rykkede Bornholms Politi ud til den p\u00e5g\u00e6ldende elevs adresse, hvor de m\u00f8dte en uforst\u00e5ende familie, heriblandt eleven selv, der intet kendte til den alvorlige trussel. Politiet vurderede efterf\u00f8lgende, at elevens loginoplysninger til Aula var endt hos en hacker, og at der ikke var hold i bombetruslen, da en skole i \u00d8stjylland fik n\u00f8jagtig den samme trussel inden for et d\u00f8gn. - Derfor begrunder vi det med, at der er tale om et hackerangreb, siger politikommiss\u00e6ren. Det er ikke f\u00f8rste gang, Aula bruges til at udsende lignende trusler. I november kom det frem, at flere skoler var blevet udsat for bombetrusler, som var udsendt fra misbrugte konti. Bornholms Politi har nu overleveret sagens oplysninger til Midt- og Vestjyllands Politi, hvor en s\u00e6rlig enhed vil fors\u00f8ge at finde frem til den, som har fremsendt truslen. I mellemtiden opfordrer Mikkel Gregersen til, at for\u00e6ldrene snakker med deres b\u00f8rn om, hvordan de geb\u00e6rder sig p\u00e5 nettet, s\u00e5 loginoplysningerne ikke falder i de forkerte h\u00e6nder.", "annotations": [{"label": 2, "user": 1}], "meta": {}, "annotation_approver": null, "hash_id": -2127680863510671733, "scrape_date": ["2020-03-21 13:18:18"], "url": ["https://www.dr.dk/nyheder/regionale/bornholm/endnu-en-skole-har-modtaget-falsk-bombetrussel-over-skoleintra"], "section": "Bornholm", "author": "Morten S\u00f8g\u00e5rd Volff", "date": ["2020-03-06 14:05"], "title": ["Endnu en skole har modtaget falsk bombetrussel over skoleintra"], "title_summary": ["Skolen p\u00e5 Bornholm fik truslen tilsendt via skoleintranettet Aula."], "image_caption": "Svartingedal Skole i Hasle P\u00e5 Bornholm blev udsat for en bombetrussel onsdag eftermiddag. Truslen blev sendt via en elevs konto p\u00e5 skoleintra-systemet Aula, hvilket ikke er f\u00f8rste gang. (Foto:\u00a0Andreas Just \u00a9\u00a0DR)"}
{"id": 241, "text": "Cecilie Jensen og Else-Katrine Boel Johansen g\u00e5r i 8. klasse p\u00e5 Smidstrup-Sk\u00e6rup Skole i Vejle Kommune, og s\u00e5 er de begge ordblinde. Det er noget, de havde sv\u00e6rt ved at acceptere, da de for efterh\u00e5nden nogle \u00e5r siden fandt ud af det. - Det var i 4. klasse, jeg blev testet. Det var lidt en mavepuster til at starte med, for jeg skulle lige t\u00e6nke over, hvad skete der nu. Er jeg nu helt forkert, siger Else-Katrine Boel Johansen. Ogs\u00e5 Cecilie Jensen havde sv\u00e6rt ved at sl\u00e5 sig til t\u00e5ls med, at hun var ordblind, men f\u00e6lles for de to piger var, at initiativet 'ordblindepatruljen' har gjort dem begge mere positive over for deres l\u00e6sevanskeligheder. - Da jeg kom med i ordblindepatruljen, blev det bare en naturlig ting, og s\u00e5 var det meget mere behageligt, siger Else-Katrine Boel Johansen. Ordblindepatruljen er et initiativ p\u00e5 Smidstrup-Sk\u00e6rup Skole, hvor de \u00e6ldre ordblinde elever underviser de yngre, ligesom man ogs\u00e5 tester nye undervisningsmaterialer til ordblinde af for l\u00e6rerne. P\u00e5 den m\u00e5de er man f\u00e6lles om udfordringerne, og der kan v\u00e6re mange fordele ved at holde de voksne ude af det, mener pigerne. - Det betyder meget, at det er andre b\u00f8rn, man f\u00e5r hj\u00e6lp af. Man lytter m\u00e5ske mere til b\u00f8rn, end man g\u00f8r til voksne. De ved nemlig ikke s\u00e5 meget om det, siger Cecilie Jensen. Cecilie og Else-Katrine har v\u00e6ret dem, der fik hj\u00e6lp af de store elever, og nu er de s\u00e5 selv blevet de store elever, der skal tage sig af de yngre b\u00f8rn, der m\u00e5ske lige har fundet ud af, at de er ordblinde. - Vi siger ofte, at vi selv er ordblinde, og at vi godt ved, det kan v\u00e6re sv\u00e6rt, men at man bliver n\u00f8dt til at h\u00e6nge i, siger Cecilie Jensen. Det er ikke alle skoler, der har et lige s\u00e5 grundigt tilbud til ordblinde elever som p\u00e5 Smidstrup-Sk\u00e6rup Skole. Siden 2015 har skolerne skullet tilbyde elever med l\u00e6sevanskeligheder en ordblindetest i tredje klasse, men det er bestemt ikke alle skoler, der f\u00e5r fulgt op p\u00e5 testen. - Det er meget tilf\u00e6ldigt, hvordan indsatsen er, alt efter hvilken kommune man bor i. Nogle kommuner er meget dygtige og har en nedskrevet politik, siger Janne Sabroe, der er formand for Ordblindeforeningens politiske udvalg. - Andre kommuner g\u00f8r ingenting. De tester bare b\u00f8rnene, og konstaterer, at de ikke kan g\u00f8re mere, fordi de ikke har pengene til at hj\u00e6lpe, siger hun. Det er en klar fejl, at der ikke bliver fulgt lige godt op alle steder, mener b\u00f8rne- og undervisningsminister Pernille Rosenkrantz-Theil (S). - Der er brug for, at der er hj\u00e6lp til ordblinde p\u00e5 alle skoler i Danmark. Der skal altid v\u00e6re mulighed for at f\u00e5 hj\u00e6lp og st\u00f8tte fra \u00e9n, der har specialkompetencer i ordblindhed, siger hun.", "annotations": [{"label": 2, "user": 1}], "meta": {}, "annotation_approver": null, "hash_id": -6151517942478957936, "scrape_date": ["2020-03-21 13:18:18"], "url": ["https://www.dr.dk/nyheder/regionale/trekanten/cecilie-og-else-katrine-er-ordblinde-og-underviser-yngre-elever-med"], "section": "Trekantomr\u00e5det", "author": "Peter Frandsen Siggaard Rasmus Dyrberg Hansen", "date": ["2019-12-07 09:28"], "title": ["Cecilie og Else-Katrine er ordblinde og underviser yngre elever med samme problem"], "title_summary": ["Der er stor spredning i skolernes indsatser med ordblinde elever, men p\u00e5 en skole n\u00e6r Vejle har de succes."], "image_caption": "Cecilie Jensen (til venstre) og Else-Katrine Boel Johansen er begge ordblinde, men en s\u00e6rlig ordning p\u00e5 deres skole, Smidstrup-Sk\u00e6rup Skolen, har gjort, at det ikke er noget, de lader sig sl\u00e5 ud af."}
{"id": 242, "text": "For 18-\u00e5rige Kirstine Hausted er t\u00f8mrerfaget et dr\u00f8mmejob. - Jeg er ikke typen, der kan sidde stille ret l\u00e6nge, og jeg ved, at som t\u00f8mrer er der altid en ny opgave, og du skal altid v\u00e6re i gang. Det er perfekt til mig, siger hun. Hun er i gang med t\u00f8mreruddannelsen p\u00e5 Hansenberg i Kolding, og i sommer begyndte hun at s\u00f8ge efter en l\u00e6replads. Forventningen var, at det ville g\u00e5 forholdsvis st\u00e6rkt, men s\u00e5dan skulle det ikke g\u00e5. M\u00e5ned efter m\u00e5ned med afslag bet\u00f8d, at Kirstine Hausted begyndte at tvivle p\u00e5 sin dr\u00f8m. S\u00e6rligt fordi nogle af afslagene mere var m\u00f8ntet p\u00e5 hendes k\u00f8n end hendes evner. - Der var et firma, der sagde, at de ikke ans\u00e6tter k\u00e6llinger. Der begyndte jeg at f\u00f8le, at der ikke var nogen, der gad have mig. Jeg blev faktisk ret ked af det, for hvis det er s\u00e5dan, man ser p\u00e5 piger i det her fag, s\u00e5 bliver det umuligt at f\u00e5 en l\u00e6replads. Jeg mistede lidt h\u00e5bet om at blive t\u00f8mrer, siger Kirstine Hausted. Hun har ogs\u00e5 f\u00e5et afslag fulgt af bem\u00e6rkninger som \"du kunne m\u00e5ske f\u00e5 en plads i k\u00f8kkenet\" eller \"vi kan m\u00e5ske bruge dig til julefrokosten\". Bem\u00e6rkninger som hendes mandlige medstuderende er forsk\u00e5nede for. - Jeg er pige, det skal vi ikke l\u00e6gge skjul p\u00e5. Drengene f\u00e5r ogs\u00e5 nej'er, men der er nogle fordomme om piger i mit fag, siger Kirstine Hausted. Kirstines oplevelser passer d\u00e5rligt sammen Dansk Byggeris ambition om at rekruttere langt flere kvinder til h\u00e5ndv\u00e6rksfagene. - Vi risikerer at mangle 17.000 fagl\u00e6rte om ti \u00e5r, s\u00e5 vi har kigget p\u00e5 os selv og t\u00e6nkt, om vi ikke skulle begynde at rekruttere fra hele befolkningen og ikke bare halvdelen, siger Underdirekt\u00f8r i Dansk Byggeri, Louise Pihl. Derfor er hun ogs\u00e5 meget ked af Kirstine Hausteds oplevelse, og hun vedkender, at man langt fra er i m\u00e5l med at g\u00f8re byggebranchen lige attraktiv for m\u00e6nd s\u00e5vel som kvinder. - Det er rigtig \u00e6rgerligt og ikke i orden, men det viser, at der er grund til, at vi kaster os over det her omr\u00e5de, for vi vil gerne v\u00e6re attraktive arbejdspladser for b\u00e5de drenge og piger. Vi skal arbejde for at \u00e6ndre kulturen p\u00e5 de her arbejdspladser, men det er et langt, sejt tr\u00e6k, siger Louise Pihl. I dag er der ansat 15.500 kvinder i byggebranchen. Det svarer til, at ni procent er kvinder. Dansk Byggeri \u00f8nsker, at det tal skal v\u00e6re 20 procent om 10 \u00e5r. Kirstine Hausted delte sine frustrationer over en manglende l\u00e6replads p\u00e5 Facebook, hvor hun i et opslag efters\u00f8gte en l\u00e6replads. Opslaget blev delt mere end 5.000 gange, og nu har der v\u00e6ret bid. Til januar begynder hun i l\u00e6re hos DN T\u00f8mrer i Kolding. - Det er jeg sindssygt glad for, og de virker skide s\u00f8de derude, s\u00e5 jeg gl\u00e6der mig bare til at starte her i januar, siger Kirstine Hausted. Hos DN T\u00f8mrer i Kolding gl\u00e6der direkt\u00f8r Jan Peters sig til, at Kirstine Hausted kommer. - Det betyder ikke noget for os, om det er en kvinde eller en mand. Men vi vil gerne have det gode h\u00e5ndv\u00e6rk, og hun er dygtig, siger Jan Peters, der ikke har meget til overs for de folk, der har givet Kirstine Hausted sexistiske afslag p\u00e5 hendes ans\u00f8gninger. - Jeg t\u00e6nker, at dem, der har sagt s\u00e5dan noget til hende, lever i stenalderen, siger han.", "annotations": [{"label": 2, "user": 1}], "meta": {}, "annotation_approver": null, "hash_id": 3029787577303228604, "scrape_date": ["2020-03-21 13:18:18"], "url": ["https://www.dr.dk/nyheder/regionale/trekanten/18-aarige-kirstine-fik-grove-afslag-paa-laereplads-et-firma-sagde-de"], "section": "Trekantomr\u00e5det", "author": "S\u00f8ren Rahbek Rasmus Dyrberg Hansen", "date": ["2019-12-05 16:07"], "title": ["18-\u00e5rige Kirstine fik grove afslag p\u00e5 l\u00e6replads: \u2019Et firma sagde, at de ikke ans\u00e6tter k\u00e6llinger\u2019"], "title_summary": ["Dansk Byggeri k\u00e6mper fortsat for at \u00e6ndre mandsdomineret kultur og tiltr\u00e6kke flere kvinder i h\u00e5ndv\u00e6rksfagene."], "image_caption": "18-\u00e5rige Kirstine Hausted har f\u00e5et en l\u00e6replads, men hun var t\u00e6t p\u00e5 at opgive, efter at hun har v\u00e6ret udsat for flere k\u00f8nsdiskriminerende afslag. S\u00e5dan s\u00e5 Kirstine Hausteds Facebookopslag ud, som blev delt mere end 5.000 gange."}
{"id": 243, "text": "Det blev en meget l\u00e6ngere f\u00f8dsel, end Maria Larsen havde regnet med, da hun fik veer om morgenen den 23. december. Fra hun ankom til Sj\u00e6llands Universitetshospital i Roskilde, til datteren var i armene p\u00e5 mor og far, gik der n\u00e6sten halvandet d\u00f8gn. Halvandet d\u00f8gn med smertestillende medicin, 3-4 jordemoderskift og en hel del smerter. Alligevel ser den lille familie tilbage p\u00e5 en f\u00f8dsel, som gik s\u00e5 meget som muligt efter deres \u00f8nsker - og som ikke endte i et kejsersnit. - Vi havde en \u00f8nskeseddel, inden vi gik ind til f\u00f8dslen, som handlede om, at det skulle v\u00e6re s\u00e5 naturligt som muligt. I l\u00f8bet af f\u00f8dslen fik Maria Larsen faktisk sagt, at jordemoderen gerne m\u00e5tte give hende et kejsersnit. Men hospitalet valgte at sige nej. Og det kan der have v\u00e6ret en helt speciel grund til. P\u00e5 Sj\u00e6llands Universitetshospital i Roskilde har de over en l\u00e6ngere periode fors\u00f8gt at nedbringe brugen af akutte kejsersnit. Ved at \u00e6ndre p\u00e5 kulturen p\u00e5 f\u00f8degangen, s\u00e5 l\u00e6ger og jordem\u00f8dre har f\u00e5et et t\u00e6ttere samarbejde om f\u00f8dslerne, er andelen af akutte kejsersnit for f\u00f8rstegangsf\u00f8dende kvinder faldet fra 11 til 5 procent. Det svarer til 39 f\u00e6rre kejsersnit i 2019 end \u00e5ret f\u00f8r. Hospitalet har indf\u00f8rt en ny 'v\u00e6rkt\u00f8jskasse', som blandt andet indeholder konferencer om f\u00f8dslerne, og timeouts hvor jordem\u00f8drene snakker sammen om f\u00f8dslerne. Det handler om at v\u00e6re et skridt foran i f\u00f8dslens udvikling forklarer klinisk jordemoderspecialist Ane Cecilie Nordentoft. - Det handler om at forholde sig t\u00e5lmodigt til f\u00f8dslen og pr\u00f8ve at give det en ekstra chance, n\u00e5r man kan, selvom f\u00f8dslen tr\u00e6kker ud, siger hun og forts\u00e6tter: - Hovedparten af de akutte kejsersnit kom p\u00e5 baggrund af manglende f\u00f8dselsfremgang og ikke p\u00e5 grund af noget meget akut. Det er der, vi har rykket os, siger Ane Cecilie Nordentoft. Sj\u00e6llands Universitetshospital i Roskilde har hentet inspiration til \u00e6ndringen fra blandt andet Sverige og Herning, hvor man har haft succes med lignende fors\u00f8g. Tilbage i lejligheden i Ringsted sidder Maria Larsen og Nicolaj Iversen og kan kigge p\u00e5 deres lille datter Charli Pi Iversen og en f\u00f8dsel, som de er glade for. - Jeg havde forberedt mig p\u00e5 at presse et barn ud. Jeg synes, det var meget vigtigt, at man gjorde det i kroppens og barnets tempo. S\u00e5 hvis det var endt med, at hun blev sk\u00e5ret ud af maven, ville det ikke v\u00e6re det samme, siger Maria Larsen.", "annotations": [{"label": 2, "user": 1}], "meta": {}, "annotation_approver": null, "hash_id": 6715054879064750997, "scrape_date": ["2020-03-21 13:18:19"], "url": ["https://www.dr.dk/nyheder/regionale/hovedstadsomraadet/maria-blev-mor-efter-maratonfoedsel-hvis-det-var-endt-med-et"], "section": "K\u00f8benhavn", "author": "Marcus Mathiasen Bank Anne Diklev Pallesen", "date": ["2020-01-08 19:54"], "title": ["Maria blev mor efter maratonf\u00f8dsel: 'Hvis det var endt med et kejsersnit, var det ikke det samme'"], "title_summary": ["Sj\u00e6llands Universitetshospital har succes med at nedbringe brugen af akutte kejsersnit."], "image_caption": "- Jeg havde forberedt mig p\u00e5 at presse et barn ud. Jeg synes det var meget vigtigt, at man gjorde det i kroppens og barnets tempo. S\u00e5 hvis det var endt med, at hun blev sk\u00e5ret ud af maven ville det ikke v\u00e6re det samme, siger Maria Larsen. Sammen med kollegerne p\u00e5 Sj\u00e6llands Universitetshospital i Roskilde har Ane Cecilie Nordentoft f\u00e5et nedbragt brugen af akutte kejsersnit. (Foto:\u00a0Oliver Breum \u00a9\u00a0(c) DR)"}
{"id": 244, "text": "Psykiatrien i Vejle Kommune har problemer. Det viser en rapport, der blev tilg\u00e6ngelig for offentligheden mandag den 25. november, da den blev politisk behandlet i regionsr\u00e5det. I rapporten ser man en m\u00e5ling, der viser, hvor utilfredse personalet er med arbejdet i psykiatrien. 45-\u00e5rige Christina Worm var indlagt p\u00e5 psykiatrisk afdeling i Vejle for omkring et \u00e5r siden. Hun lider af en bipolar lidelse, og hun k\u00e6mpede p\u00e5 dav\u00e6rende tidspunkt med selvmordstanker. - Det var meget kaotisk. Allerede ved indl\u00e6ggelsen t\u00e6nkte jeg 'Her skal jeg bare ud fra igen', siger hun. Christina Worm blev indlagt, da hun tog p\u00e5 psykiatrisk skadestue med tanker om selvmord. Hendes forventning var, at hun skulle behandles med antidepressiv medicin, s\u00e5 hun kunne f\u00e5 det bedre, men da hun m\u00f8dte personalet p\u00e5 afdelingen, fik hun piller mod at v\u00e6re psykotisk. En psykose viser sig ofte ved, at patienten eksempelvis h\u00f8rer stemmer eller f\u00f8ler sig forfulgt, men Christina Worm gjorde ingen af delene. Det pr\u00f8vede hun at forklare personalet, men det insisterede p\u00e5, at hun skulle have medicin imod en psykose. - Jeg var s\u00e5 ked af det og meget forvirret, siger Christina Worm. Selvom medarbejdertilfredsheden er helt i bund p\u00e5 psykiatrisk afdeling i Vejle, mener formand for psykiatrien i regionsr\u00e5det, Thies Mathiasen (DF), ikke, at der er grund til bekymring som patient. - S\u00e5 vidt vi kan se, er der ikke nogen, der f\u00f8ler sig forurettet eller misbehandlet, siger han. Formand for Sind i Syddanmark, Anne Hvidberg J\u00f8rgensen, k\u00f8ber ikke Thies Mathiasens udsagn om, at patienterne ikke f\u00f8ler utilfredsheden blandt staben. - Det der med at 'det er der ikke noget, der tyder p\u00e5', er jo et meget vidt begreb, siger hun. Morten Weiss-Pedersen (K) mener, at nok m\u00e5 v\u00e6re nok. Han vil have sat en uafh\u00e6ngig unders\u00f8gelse af medarbejdernes trivsel p\u00e5 psykiatrisk afdeling i hele Region Syddanmark i gang med det samme. - Jeg ved, at der er massive problemer. Der er en markant personaleflugt. Det er fuldst\u00e6ndig uden for al debat, at der er problemer, siger Morten Weiss-Pedersen. Den 'markante personaleflugt', Morten Weiss-Pedersen snakker om, betyder blandt andet, at der mangler l\u00e6ger i psykiatrien, og samtidig er der en overbel\u00e6gning af patienter. Der er dog hj\u00e6lp p\u00e5 vej til psykiatrien. Den nye finanslov, der blev vedtaget i starten af december, s\u00e6tter \u00e5rligt 600 millioner kroner af til den. Pengene skal blandt andet bruges p\u00e5 flere sengepladser og en styrket akutindsats. Det betyder, at akuttilbud som psykiatrisk skadestue f\u00e5r flere penge. Thies Mathiasen tror, at det vil hj\u00e6lpe p\u00e5 medarbejderflugten. - Nu har vi allerede sat ind og afhjulpet situationen, s\u00e5 det ser meget lysere ud, end det gjorde for bare en uge siden, sagde han den 12. december til DR. - Selvf\u00f8lgelig betyder det noget, at der kommer flere penge til psykiatrien. Problemet er desv\u00e6rre, at vi simpelthen ikke kan f\u00e5 medarbejdere til psykiatrien. Men vi kan bruge nogle af midlerne fra finansloven til at opkvalificere arbejdskraften. Christina Worm synes, det er fint med politiske planer for et ordentlig kig p\u00e5 psykiatrien, men hun skal ikke tilbage til det offentlige. - Jeg henvender mig aldrig p\u00e5 psykiatrisk skadestue igen. Jeg frygter at blive syg igen, men jeg skal ikke derind. Jeg ville hellere at have v\u00e6ret det foruden, siger hun. Christina Worm har ved hj\u00e6lp af en privatpraktiserende psykolog, som hun har betalt af egen lomme, f\u00e5et det bedre. Men ikke meget. - I dag st\u00e5r jeg i samme situation, som inden jeg blev indlagt. Selve indl\u00e6ggelsen har kun v\u00e6ret traumatiseret, og det har faktisk forv\u00e6rret min situation, siger hun. Der er da ogs\u00e5 ny ledelse p\u00e5 vej til psykiatrien i Vejle. Samtidig pr\u00f8ver man at lappe de huller, den medarbejderflugt, der har v\u00e6ret igennem den seneste tid, har efterladt sig. Morten Weiss-Pedersen m\u00e5 dog ogs\u00e5 understrege, at m\u00e5lingen ikke er noget v\u00e6rd, hvis den ikke bliver taget alvorligt af ledelsen. - Selve m\u00e5lingen er ikke engang det papir, den er skrevet p\u00e5, v\u00e6rd. Starter man som ny ledende overl\u00e6ge, skal man jo vide, hvad det er for en afdeling, man starter p\u00e5. Til det form\u00e5l er en m\u00e5ling meget v\u00e6rd, men kun hvis ledelsen tager det alvorligt, siger han.", "annotations": [{"label": 2, "user": 1}], "meta": {}, "annotation_approver": null, "hash_id": -7296037572206860925, "scrape_date": ["2020-03-21 13:18:19"], "url": ["https://www.dr.dk/nyheder/regionale/trekanten/christina-udskrev-sig-selv-fra-psykiatrisk-afdeling-jeg-henvender-mig"], "section": "Trekantomr\u00e5det", "author": "S\u00f8ren Rahbek Steffan Axelsen Mathias Juul Petersen", "date": ["2019-12-14 13:12", "2019-12-17 14:12"], "title": ["Christina udskrev sig selv fra psykiatrisk afdeling: 'Jeg henvender mig aldrig p\u00e5 psykiatrisk skadestue igen'"], "title_summary": ["Personalet i psykiatrien i Vejle er s\u00e5 presset, at det ogs\u00e5 rammer patienterne."], "image_caption": "45-\u00e5rige Christina Worm var for et \u00e5rs tid siden indlagt p\u00e5 psykiatrisk afdeling i Vejle. Hun udskrev sig selv f\u00e5 dage efter, da hun blandt andet blev fejlbehandlet for en psykose. (Foto:\u00a0Steffen Terpling \u00a9\u00a0(c) DR)"}
{"id": 245, "text": "Ringede du som borger i Region Hovedstaden til Akuttelefonen 1813 i juledagene, s\u00e5 kunne du vente i over en time, f\u00f8r dit opkald blev besvaret. Men det var ikke kun i juledagene, at akuttelefonen ikke overholdt sin m\u00e5ls\u00e6tning. Det gjaldt faktisk i gennemsnit 11 af sidste \u00e5rs m\u00e5neder. Det viser tal fra regionen, som DR har f\u00e5et. I de f\u00f8rste 11 m\u00e5neder af 2019 var ventetiden ved n\u00e6sten 4 ud af 10 opkald mere end tre minutter, imens n\u00e6sten hver 8. person, der trykkede 1813, m\u00e5tte vente mere end 10 minutter p\u00e5 at komme igennem. M\u00e5ls\u00e6tningen er ellers, at 90 procent af opkaldende skal v\u00e6re besvaret inden for 3 minutter, og alle opkald skal v\u00e6re besvaret inden for 10 minutter. Det er alt for langt fra m\u00e5ls\u00e6tningen, erkender Christoffer Buster Reinhardt, der er formand for Sundhedsudvalget i Region Hovedstaden (K). - Vi er overhovedet ikke i m\u00e5l endnu, men vi skal holde fast i vores m\u00e5ls\u00e6tning og opfylde forventningerne fra borgerne. Og s\u00e5 skal opkaldene til 1813 forebygges med hj\u00e6lp fra de praktiserende l\u00e6ger, siger han. Til trods for de lave svartider er n\u00e6stformanden i Region Hovedstadens Sundhedsudvalg, socialdemokratiets Leila Lind\u00e9n, tilfreds nok, men hun mener, at m\u00e5ls\u00e6tningen skal \u00e6ndres. - Tre minutter er meget kort tid, og det har ogs\u00e5 vist sig ikke at v\u00e6re realistisk. Derfor synes jeg, at m\u00e5ls\u00e6tningen burde v\u00e6re fem til seks minutter, siger hun. Ogs\u00e5 medlem af Sundhedsudvalget Karin Friis Bach fra Radikale Venstre mener, at m\u00e5ls\u00e6tningen kunne tr\u00e6nge til en justering. - Det er fint at have et meget ambiti\u00f8st m\u00e5l og sige, at det er det, vi str\u00e6ber efter. Men samtidig skal vi selvf\u00f8lgelig ogs\u00e5 vide, at det er rigtig sv\u00e6rt at n\u00e5, siger hun. Men st\u00e5r det til formand Christoffer Buster Reinhardt, skal der ikke \u00e6ndres i m\u00e5ls\u00e6tningen. - Det nemmeste vil v\u00e6re at s\u00e6nke m\u00e5ls\u00e6tningen, s\u00e5 den vil v\u00e6re nemmere at leve op til, og s\u00e5 kan vi g\u00e5 ud med en succeshistorie. Men det vil ikke hj\u00e6lpe borgerne overhovedet, s\u00e5 vi skal holde fast i m\u00e5let. Det er det, borgerne forventer af os, siger han. I stedet skal opkaldene til Akuttelefonen mindskes, mener han. - Region Hovedstaden har lavet en ny aftale med de praktiserende l\u00e6ger, som skal endnu mere p\u00e5 banen. Derudover prioriterer vi 12 millioner kroner om \u00e5ret til at styrke det n\u00e6re sundhedsv\u00e6sen, s\u00e5 vi forebygger genindl\u00e6ggelser og dermed opkald til 1813, siger Christoffer Buster Reinhardt. Den nye aftale med de praktiserende l\u00e6ger, som tr\u00e5dte i kraft 1. januar, betyder blandt andet, at de praktiserende l\u00e6ger har f\u00e5et flere muligheder for at tilse patienter i eget hjem. Det skal give f\u00e6rre genindl\u00e6ggelser og dermed f\u00e6rre opkald til 1813. Hos organisationen Danske Patienter er man ikke tilfreds med Akuttelefonens svartider og p\u00e5peger, at det kan have alvorlige konsekvenser for patienterne. - N\u00e5r borgere ringer ind, er det, fordi de er utrygge eller har smerter, og der kan v\u00e6re et alvorligt problem, som skal h\u00e5ndteres meget hurtigt. S\u00e5 det kan f\u00e5 alvorlige konsekvenser, n\u00e5r ventetiderne p\u00e5 Akuttelefonen er s\u00e5 lange, siger Morten Freil, der er direkt\u00f8r i Danske Patienter. Men n\u00e5r det kommer til regionens m\u00e5ls\u00e6tning om svartiderne p\u00e5 1813-opkald, skal den ikke nedjusteres, mener han. - Det, der skal til, er at sikre, at responstiderne bliver hurtigere, og at patienter og borgere hurtigere kan komme igennem Akuttelefonen. Det er utrolig vigtigt, siger Morten Freil. Region Hovedstadens Akutberedskab har ikke \u00f8nsket at stille op til interview, men i en mail til DR skriver de: 'I 2019 har vi haft over en million opkald til Akuttelefonen 1813. Det er det h\u00f8jeste antal opkald nogensinde p\u00e5 et \u00e5r til Akuttelefonen 1813. Til trods for den store opkaldsm\u00e6ngde, vi har haft i 2019, er vi lykkes med at f\u00e5 de samme gode svartider som i 2018. Vores m\u00e5l er at n\u00e5 det ambiti\u00f8se politiske m\u00e5l om, at 90 procent af alle opkald skal besvares inden for tre minutter og 100 procent inden for ti minutter.'", "annotations": [{"label": 2, "user": 1}], "meta": {}, "annotation_approver": null, "hash_id": 672184427676637569, "scrape_date": ["2020-03-21 13:18:19"], "url": ["https://www.dr.dk/nyheder/regionale/hovedstadsomraadet/ikke-kun-i-juledagene-1813-opkaldstider-langt-fra-maalet-i"], "section": "K\u00f8benhavn", "author": "Karoline Kert", "date": ["2020-01-03 14:15", "2020-01-03 19:35"], "title": ["Ikke kun i juledagene: 1813 opkaldstider langt fra m\u00e5let i sidste \u00e5rs 11 f\u00f8rste m\u00e5neder"], "title_summary": ["Ventetiden ved n\u00e6sten fire ud af ti opkald var mere end m\u00e5ls\u00e6tningens tre minutter."], "image_caption": "M\u00e5ls\u00e6tningen er, at 90 procent af opkaldende til 1813 skal v\u00e6re besvaret inden for tre minutter, og alle opkald skal v\u00e6re besvaret inden for 10 minutter. (Foto:\u00a0Nikolai Linares \u00a9\u00a0Scanpix)"}
{"id": 246, "text": "Noget kunne tyde p\u00e5, at minusgrader og isnende vind ikke holder os fra at snuppe en sv\u00f8mmetur ved stranden eller i den n\u00e6rmeste s\u00f8. Men du skal v\u00e6bne dig med t\u00e5lmodighed, hvis du vil g\u00f8re det som medlem af en klub eller en forening. 22 ud af 38 vinterbaderklubber i hovedstadsomr\u00e5det tager nemlig ikke flere medlemmer ind. Flere af klubberne har en ventetid p\u00e5 tre \u00e5r eller mere for at blive medlem, og i alt venter knap 7.000 p\u00e5 at f\u00e5 lov til at hoppe i vandet og krybe ind i saunaen bagefter. If\u00f8lge Bo Svarre Nielsen, der er bestyrelsesmedlem i Vinterbader Danmark, s\u00e5 giver populariteten god mening. - Ting, der foreg\u00e5r i naturen, er blevet mere popul\u00e6re - man vil generelt gerne v\u00e6re lidt t\u00e6ttere p\u00e5 naturen. N\u00e5r vinterbadeklubberne s\u00e5 vokser, er kommunerne blevet mere opm\u00e6rksomme, og det betyder ofte, at faciliteterne blive bedre, siger Bo Svarre Nielsen. Populariteten har dog ogs\u00e5 en pris, mener han. Mange af vinterbaderklubberne er nemlig begyndt som sm\u00e5, intime klubber, og det kan v\u00e6re sv\u00e6rt at bibeholde den \u00e5nd og stemning, n\u00e5r der pludselig er flere hundrede, der vil v\u00e6re medlem, siger han. - F\u00f8r kendte alle hinanden. N\u00e5r der s\u00e5 pludselig kommer 600 medlemmer giver det bare bekymringer og andledning til overvejelser om fremtiden, fordi klubben ikke l\u00e6ngere er den samme, som den var i begyndelsen, siger han. Det er ikke kun i hovedstadsomr\u00e5det, at vinterbadning er blevet popul\u00e6rt. Kigger man p\u00e5 antallet af vinterbadeklubmedlemmer i hele landet, er det n\u00e6sten femdoblet fra 2009 til 2019. Overvejer man at hoppe med p\u00e5 trenden og i de kolde b\u00f8lger, fordi det skulle v\u00e6re sundt, skal man m\u00e5ske lige h\u00f8re, hvad overl\u00e6ge p\u00e5 Bispebjerg Hospital og forsker i vinterbadning Bo Belhage har at sige om vinterbadning. - Der er sammenfald mellem folk, som vinterbader og som har et mere sygdomsfrit liv. Der er ogs\u00e5 sammenfald mellem folk som vinterbader, og som har et lidt l\u00e6ngere liv. M\u00e5ske er det tilf\u00e6ldigt, m\u00e5ske er det ikke tilf\u00e6ldigt. Vi ved det ikke, siger Bo Belhage, som ogs\u00e5 selv vinterbader. Selvom man ikke med sikkerhed kan sige, at vinterbadning er sundt, er der dog indikatorer for, at det kunne v\u00e6re tilf\u00e6ldet. - N\u00e5r man kigger p\u00e5 de hormoner, der bliver udl\u00f8st i kroppen, n\u00e5r man vinterbader, s\u00e5 svarer de til de hormoner, som bliver udl\u00f8st ved en l\u00f8betur eller fysisk bev\u00e6gelse af en h\u00e5rdhed og l\u00e6ngde, som vi ved er sund, siger Bo Belhage.", "annotations": [{"label": 2, "user": 1}], "meta": {}, "annotation_approver": null, "hash_id": -1033741393229212997, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/knap-7000-staar-paa-venteliste-til-blive-vinterbader-i"], "section": "K\u00f8benhavn", "author": "Oliver Breum", "date": ["2020-01-18 08:15"], "title": ["Knap 7.000 st\u00e5r p\u00e5 venteliste til at blive vinterbader i hovedstadsomr\u00e5det"], "title_summary": ["22 ud af 38 vinterbadeklubber i hovedstadsomr\u00e5det har lukket for tilmelding af nye medlemmer."], "image_caption": "Flere af de knap 7.000 vordende vinterbadere m\u00e5 i flere tilf\u00e6lde st\u00e5 p\u00e5 venteliste til en vinterbadeklub i mere end to \u00e5r. (Foto:\u00a0Linda Kastrup \u00a9\u00a0Scanpix)"}
{"id": 763, "text": "Rundt omkring i verden er der flere forskere, der arbejder p\u00e5 at udvikle en vaccine mod coronavirusset, der lige nu h\u00e6rger p\u00e5 hele kloden. Og nogle af de forskere befinder sig i Danmark. P\u00e5 K\u00f8benhavn Universitet arbejder et lille dusin forskere n\u00e6rmest i d\u00f8gndrift p\u00e5 at udvikle en coronavaccine. Det hele ledes af trioen Ali Salanto, Morten Nielsen og Adam Sander. De tre forskere pr\u00f8ver at fremstille en vaccine, der f\u00e5r kroppen til at tro, at vaccinen er en farlig virus. Det vil f\u00e5 kroppen til at opbygge et immunforsvar, der vil kunne modst\u00e5 den rigtige virus. Vaccinen kommer dog ikke af sig selv, understreger de alle tre. Der skal penge til for at finde formlen mod corona. EU har skudt de f\u00f8rste 20 millioner kroner ind i corona-projektet, der ventes at l\u00f8be op i 50 millioner kroner. Og s\u00e5 sent som denne uge fik projektet endnu mere kapital tilf\u00f8rt, da Carlsberg Fonden valgte at donere godt og vel 95 millioner kroner til corona-bek\u00e6mpelse \u2013 og 13 af de millioner g\u00e5r til fremstilling af vaccinen. Forskerne h\u00e5ber p\u00e5 at kunne fremstille en vaccine om et \u00e5rs tid.", "annotations": [{"label": 2, "user": 1}], "meta": {}, "annotation_approver": null, "hash_id": 5006321673252073006, "scrape_date": ["2020-03-21 13:19:18"], "url": ["https://www.dr.dk/nyheder/indland/danske-forskere-er-med-i-jagten-paa-en-coronavaccine"], "section": "Indland", "author": "Arnela Muminovic", "date": ["2020-03-20 06:21"], "title": ["Danske forskere er med i jagten p\u00e5 en coronavaccine"], "title_summary": ["P\u00e5 K\u00f8benhavns Universitet bliver der i disse dage knoklet for at finde en coronakur."], "image_caption": "Der arbejdes h\u00e5rdt p\u00e5 K\u00f8benhavns Universitet."}
{"id": 247, "text": "Hvor godt trives eleverne i den danske folkeskole? Generelt godt, men det afh\u00e6nger meget af, hvor i landet de bor. Det viser nyeste Herhjemme svinger andelen af elever, der trives, nemlig fra fra 81 procent i Odsherred Kommune til 95 procent i H\u00f8rsholm Kommune. Selvom trivslen generelt er h\u00f8j, s\u00e5 kan der v\u00e6re problemer for de kommuner, der ligger i den lavere ende, siger Andreas Rasch-Christensen, der er forskningschef ved VIA University College. - Der er ingen kommuner, hvor eleverne decideret mistrives - men i de kommuner, der ligger lavere, kan det v\u00e6re et udtryk for, at nogle enkelte skoler har problemer med trivslen, siger han. En af de kommuner, der scorer lavest i trivselsm\u00e5lingen, p\u00e5 landsplan er Ish\u00f8j Kommune. Her er den generelle trivsel p\u00e5 88 procent hos folkeskoleeleverne fra 4. \u2013 9. klasse. Noget, der ikke v\u00e6kker begejstring hos Ish\u00f8js borgmester Ole Bj\u00f8rstorp (S). - Det er ikke noget godt tegn for at sige det lige ud, siger han. Det kan if\u00f8lge Ole Bj\u00f8rstorp m\u00e6rkes p\u00e5 elevernes l\u00e6ring, hvis de ikke trives, og derfor vil Ish\u00f8j pr\u00f8ve at l\u00f8se problemet. - Vi kan ikke have, at vi ligger s\u00e5 lavt i trivsel hos folkeskoleeleverne. Jeg ved, at d\u00e5rlig trivsel g\u00e5r ud over undervisningen. S\u00e5 det m\u00e5 tages op i B\u00f8rne- og Undervisningsudvalget, og s\u00e5 m\u00e5 vi se, om vi kan g\u00f8re noget, siger han. Men Ole Bj\u00f8rstorp er ikke s\u00e6rlig optimistisk omkring, hvor meget Ish\u00f8j Kommune vil kunne l\u00f8fte den generelle trivsel hos sine folkeskoleelever. - Det h\u00e6nger meget sammen med de sociale forhold i kommunen. Der er mange udsatte grupper her i kommunen, der koster nogle ressourcer, som vi ikke altid har. Det g\u00e5r desv\u00e6rre nogle gange ud over skolernes ressourcer, siger han. Det overrasker heller ikke Andreas Rasch-Christensen, at Ish\u00f8j Kommune - hvor man har flere elever fra udsatte boligomr\u00e5der - ligger i den kedelige ende. - Man kan godt rykke lidt ved elevtrivslen som skole i mindre bedre stillede kommuner. Men man kan ikke lave mirakler. Meget af det, der p\u00e5virker elevernes trivsel, det kommer udefra, siger han. I den modsatte ende ligger H\u00f8rsholm kommune. De har landets bedste trivsel blandt folkeskoleelever med 95 procent. Men det har ogs\u00e5 kr\u00e6vet en indsats, fort\u00e6ller H\u00f8rsholms borgmester Morten Slotved (K). - Vi har haft et markant fokus p\u00e5, at der skal v\u00e6re et t\u00e6t samarbejde mellem p\u00e6dagoger, l\u00e6rere, for\u00e6ldre og b\u00f8rn. De skal allesammen f\u00f8le sig h\u00f8rt, siger han. Men selvom H\u00f8rsholm kommune ligger i top i landet, s\u00e5 er elevtrivslen g\u00e5et en lille smule tilbage de sidste \u00e5r. Derfor mener Morten Slotved, at de bliver n\u00f8dt til at fors\u00e6tte med at bruge ressourcer p\u00e5 at ligge i toppen. - Der er ingen tvivl om, at vi skal v\u00e6re \u00f8verst i landet eller blandt de \u00f8verste. Derfor bliver vi n\u00f8dt til at v\u00e6re opm\u00e6rksomme p\u00e5, at vores skoleledere hele tiden har fokus p\u00e5 samarbejdet, siger han.", "annotations": [{"label": 2, "user": 1}], "meta": {}, "annotation_approver": null, "hash_id": 2633129928538203366, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/forskel-paa-tvaers-af-landet-se-hvordan-folkeskoleeleverne"], "section": "K\u00f8benhavn", "author": "Jacob R\u00fctzou Andersen", "date": ["2020-01-10 22:25"], "title": ["Forskel p\u00e5 tv\u00e6rs af landet: Se hvordan folkeskoleeleverne trives i din kommune"], "title_summary": ["Elever i Region Hovedstaden og Region Sj\u00e6lland scorer lavest i m\u00e5ling p\u00e5 trivsel."], "image_caption": "Der kan v\u00e6re stor forskel fra skole til skole, n\u00e5r det kommer til elevernes trivsel. (Foto:\u00a0Thomas lekfeldt \u00a9\u00a0Scanpix)"}
{"id": 249, "text": "Forestil dig hver dag at skulle \u00e5bne d\u00f8ren til et klassev\u00e6relse og s\u00e6tte dine f\u00f8dder i en skoleg\u00e5rd fyldt med b\u00f8rn, der mobber dig. S\u00e5dan s\u00e5 hverdagen ud for nu 17-\u00e5rige Magnus Mathiassen fra K\u00f8benhavn, da han gik i folkeskole. - Hvert frikvarter sad jeg alene p\u00e5 en b\u00e6nk og s\u00e5 p\u00e5 min iPad. Jeg f\u00f8lte, at hvis jeg lavede et eller andet med folk eller snakkede med nogen, ville de blive tr\u00e6tte af mig. Mobningen p\u00e5virkede Magnus Mathiassen til at blive et meget indelukket barn. - Det gjorde mig usikker p\u00e5 mig selv. Det gjorde, at jeg f\u00f8lte, at jeg ikke var noget v\u00e6rd. Han f\u00f8lte nemlig ikke, at nogen af de to folkeskoler, som han gik p\u00e5, slog h\u00e5rdt ned p\u00e5 mobningen. Og derfor fortsatte det helt indtil 8. klasse. Men tilsyneladende er Magnus Mathiassen ikke den eneste, der oplever, at skolen ikke altid f\u00e5r gjort nok ved mobning. I 2019 kom der nemlig 122 klager til Den Nationale Klageinstans mod Mobning over skolers h\u00e5ndtering af mobning. Og det er over dobbelt s\u00e5 mange sammenlignet med \u00e5ret f\u00f8r, hvor der var 51 klagesager. Og selvom stigningen dels skyldes, at klageinstansen kun har knap tre \u00e5r p\u00e5 bagen - og for\u00e6ldre og elever derfor lige skal opdage muligheden for at klage - s\u00e5 bekr\u00e6fter det, at de lovpligtige antimobbestrategier ofte ender som et dokument, der bare ligger og samler st\u00f8v i skuffen. Det mener b\u00e5de Red Barnet og B\u00f8rns Vilk\u00e5r. - Desv\u00e6rre m\u00f8der vi rigtig mange l\u00e6rere og p\u00e6dagoger, der ikke har kendskab til de antimobbestrategier, der er p\u00e5 deres skoler, siger Naja Kinch Sohn, der er seniorr\u00e5dgiver i Red Barnet. Red Barnet og B\u00f8rns Vilk\u00e5r mener, at skolerne skal v\u00e6re bedre til at inddrage b\u00e5de l\u00e6rere, elever, p\u00e6dagoger og for\u00e6ldre, n\u00e5r der skal udarbejdes en antimobbestrategi. Det skal afhj\u00e6lpe, at det ikke bare bliver et dokument, der bliver lavet alene af den grund, at det er lovpligtigt. - Alle skal f\u00f8le, at det giver mening, og at det er brugbare planer, som de kan bruge til noget. Hvad g\u00f8r vi, n\u00e5r der opst\u00e5r mistanke om mobning, og hvad er det for nogle ting, vi s\u00e6tter i gang, siger Sanne Lind, der er b\u00f8rnefaglig konsulent i B\u00f8rns Vilk\u00e5r. Claus Hjortdal, der er formand for Skolelederforeningen, er ikke s\u00e5 fokuseret p\u00e5, hvordan antimobbestrategierne bruges p\u00e5 skolerne. Han mener, at antimobningen i de danske skoler allerede g\u00e5r den rigtige vej. - Vi mener, at skolerne opfylder deres arbejde omkring mobning s\u00e6rdeles fint. Det arbejde, der bliver udf\u00f8rt, kan vi se bliver bedre for hver eneste unders\u00f8gelse, vi laver. I dag g\u00e5r Magnus Mathiassen p\u00e5 gymnasiet og er sluppet ud af mobbernes kl\u00f8er. To \u00e5r p\u00e5 efterskole vendte op og ned p\u00e5 hans lyst til at g\u00e5 i skole. P\u00e5 efterskolen oplevede han, at der blev sl\u00e5et meget h\u00e5rdere ned p\u00e5 mobning. Eleverne vidste, at det havde konsekvenser ikke at opf\u00f8re sig ordentligt. Den respekt havde elever i Magnus Mathiassens folkeskole ikke. - De andre b\u00f8rn havde ikke rigtig nogen respekt for autoritet. De var ligeglade med, hvad l\u00e6rerne sagde, og mange gange var de ogs\u00e5 ligeglad med, hvad deres for\u00e6ldre sagde. Tilbage st\u00e5r han med et r\u00e5d til skolerne om at g\u00f8re det, han selv savnede i sin skoletid. - Grib ind tidligt. Grib ind rigtig tidligt. Lige s\u00e5 snart de kan se noget, skal de gribe ind. Jeg ved godt, at det er sv\u00e6rt, hvis eleven ikke siger noget til dem. Men pr\u00f8v at se efter nogle tegn, for de er virkelig tydelige.", "annotations": [{"label": 2, "user": 1}], "meta": {}, "annotation_approver": null, "hash_id": -4873079388577739660, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/mobning-forfulgte-magnus-i-folkeskolen-saa-snart-skolen-kan-se"], "section": "K\u00f8benhavn", "author": "Stine Schmidt J\u00f8rgensen", "date": ["2020-01-14 14:54"], "title": ["Mobning forfulgte Magnus i folkeskolen: 'S\u00e5 snart skolen kan se noget, skal de gribe ind'"], "title_summary": ["Skolerne skal v\u00e6re bedre til at bruge deres antimobbestrategier, mener organisationer."], "image_caption": "Magnus Mathiassen blev mobbet p\u00e5 to folkeskoler. Han savnede hj\u00e6lp fra skolerne til at f\u00e5 mobningen til at stoppe. (Foto:\u00a0Lise H\u00f8jer)"}
{"id": 250, "text": "I Ish\u00f8j er 69-\u00e5rige Johnny Ploug Hansen afh\u00e6ngig af hjemmehj\u00e6lp hver eneste dag for at st\u00e5 ud af sengen, komme i bad og f\u00e5 skiftet sin stomipose. P\u00e5 Langeland ser hverdagen helt anderledes ud for 82-\u00e5rige Ann Jeppesen. Hun har p\u00e5 trods af sin fremskredne alder ikke brug for hj\u00e6lp fra kommunen til at klare sig derhjemme, og hun klarer selv den daglige tur til supermarkedet p\u00e5 sin elscooter. Alligevel f\u00e5r Langeland Kommune flere penge for Ann Jeppesen, end Ish\u00f8j Kommune f\u00e5r for Johnny Ploug Hansen i det kommunale udligningssystem, der flytter penge fra rige til fattige kommuner. Det har Johnny Ploug Hansen, som har v\u00e6ret lam fra livet og ned, siden han br\u00e6kkede ryggen i en arbejdsulykke, sv\u00e6rt ved at forst\u00e5. - Det er helt forkert. Alderen siger jo ikke noget om, hvor meget man har brug for hj\u00e6lp, siger han, og Ann Jeppesen er enig. - Man kan blive syg i en tidlig alder. Det er bedre, hvis pengene f\u00f8lger dem, der har brug for hj\u00e6lp, siger hun. Udligningssystemet er i dag skruet s\u00e5dan sammen, at kommuner med mange \u00e6ldre borgere f\u00e5r flest penge \u2013 uafh\u00e6ngig af, hvor plejekr\u00e6vende og udgiftstunge, de egentlig er. Det betyder, at Ish\u00f8j f\u00e5r 29.500 kroner for Johnny Ploug Hansen, mens Langeland f\u00e5r n\u00e6sten 48.000 kroner for Ann Jeppesen. N\u00e5r hun runder 85 \u00e5r, giver hun kommunen 135.000 kroner. Johnny Ploug Hansens borgmester i Ish\u00f8j hedder Ole Bj\u00f8rstorp (S). Han er kritisk overfor fordelingen af pengene, fordi hans kommune har et stort antal \u00e6ldre, der d\u00f8r, f\u00f8r de bliver 75 \u00e5r og er st\u00e6rkt plejekr\u00e6vende i de sidste \u00e5r af deres liv. - Vi f\u00e5r ikke nok penge til de \u00e6ldre. Borgerne f\u00e5r en \u00e6ldrepleje, der ikke er s\u00e5 god som i nabokommunerne, siger han og forudser nedsk\u00e6ringer p\u00e5 \u00e6ldreplejen, hvis udligningssystemet ikke bliver \u00e6ndret. - Man skal v\u00e6lge nogle andre kriterier. Man skal huske dem, der er yngre end 85 \u00e5r, siger han. Statsminister Mette Frederiksen pr\u00e6senterer i morgen sit udspil til en reform af udligningssystemet. Hun har p\u00e5 forh\u00e5nd annonceret, at de \u00e6ldres sundhedstilstand \u2013 og ikke kun alder \u2013 fremover skal v\u00e6re med til at afg\u00f8re fordelingen af penge. Det giver god mening, vurderer professor i sundheds\u00f8konomi ved SDU Dorte Gyrd-Hansen. For der er store geografiske forskelle p\u00e5, hvor l\u00e6nge vi lever, og hvor sund en alderdom vi har, afh\u00e6ngig af om vi bor i Ish\u00f8j eller Rudersdal. - Det giver i h\u00f8j grad mening. Alder kan godt v\u00e6re med i en udligningsordning, men man skal supplere med et generelt billede af sundhedsprofilen i de enkelte kommuner, siger hun og sl\u00e5r fast, at vi koster mest i \u00e5rene op til vores d\u00f8d - uanset hvorn\u00e5r den indtr\u00e6ffer. I Rudersdal Kommune m\u00f8der statsministerens planer modstand hos borgmester Jens Ive (V). I den nordsj\u00e6llandske kommune lever borgerne generelt l\u00e6ngere end andre steder i landet, og det b\u00f8r ikke straffes, siger Jens Ive. - Det er helt bagvendt. F\u00f8rst bebrejder man kommunerne, at vi ikke yder en god og forebyggende sundhedsindsats. N\u00e5r vi s\u00e5 g\u00f8r det med succes, straffer man os. Det giver ingen mening, siger han. Det er endnu usikkert, om Mette Frederiksens udligningsudspil bliver til virkelighed, eller om det falder til jorden p\u00e5 grund af manglende flertal i Folketinget, ligesom det skete med den forrige regerings reformplan for det kommunale udligningssystem. Tilbage i Ish\u00f8j h\u00e5ber Johnny Ploug Hansen, at der vil ske noget, s\u00e5 der ikke bliver sk\u00e5ret i \u00e6ldreplejen i hans kommune. - Det er helt forkert. Folk har brug for hj\u00e6lpen, s\u00e5 der skal ikke sk\u00e6res. De skal have d\u00e6kket deres behov, s\u00e5 de kan leve et rimeligt liv, siger han.", "annotations": [{"label": 2, "user": 1}], "meta": {}, "annotation_approver": null, "hash_id": -4552790088616056433, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/johnny-paa-69-har-brug-hjaelp-ann-paa-82-klarer-sig-selv-hun"], "section": "K\u00f8benhavn", "author": "Lise H\u00f8jer R\u00f8meling Peter Bye Andersen Signe Wolthers", "date": ["2020-01-29 20:01"], "title": ["Johnny p\u00e5 69 har brug for hj\u00e6lp - Ann p\u00e5 82 klarer sig selv: Hun udl\u00f8ser h\u00f8jst tilskud"], "title_summary": ["Statsministeren er klar til at \u00e6ndre udligningssystemet, s\u00e5 det tager h\u00f8jde for de \u00e6ldres helbred."], "image_caption": "Johnny Ploug Hansen kalder det 'helt forkert', at alder og ikke helbred afg\u00f8r, hvordan kommunerne bliver kompenseret for deres \u00e6ldre. Ann Jeppesen (Foto:\u00a0Signe Wolthers \u00a9\u00a0(c) DR)"}
{"id": 251, "text": "Forestil dig en konstant og monoton susen, som du kan h\u00f8re, uanset hvor du befinder dig p\u00e5 din grund. S\u00e5dan opleves trafikst\u00f8j - og den er en realitet for over halvdelen af borgerne i Region Hovedstaden. En fra 2018 fra det r\u00e5dgivende ingeni\u00f8rfirma COWI viser, at trafikst\u00f8j har en \u00e5rlig samfundsomkostning p\u00e5 2,4 milliarder kroner i regionen. Det skyldes faldende huspriser, sygdomme og for tidlige d\u00f8dsfald som f\u00f8lge af trafikst\u00f8j. Derfor har tre borgmestre fra kommunerne i henholdsvis Vallensb\u00e6k, Hvidovre og Br\u00f8ndby bedt transportminister Benny Engelbrecht (S) om at kigge p\u00e5 st\u00f8jen p\u00e5 vejene. Trafikst\u00f8j var derfor p\u00e5 dagsordenen, da de tre borgmestre i dag m\u00f8dtes med ministeren. Med ind til m\u00f8det havde Hvidovre-borgmester Helle Adelborg (S) et helt konkret forslag til at s\u00e6nke trafikst\u00f8jen. - Jeg kunne godt t\u00e6nke mig, at ministeren gik med p\u00e5 et pilotprojekt, hvor det var muligt at neds\u00e6tte hastighedsbegr\u00e6nsningen til 90 kilometer i timen p\u00e5 de motorveje, der g\u00e5r gennem Hvidovre Kommune. Kommunerne kan ikke l\u00f8se problemet med trafikst\u00f8j alene, mener Helle Adelborg. Det skyldes, at motorvejene h\u00f8rer under staten. Derfor er det if\u00f8lge Hvidovres borgmester vigtigt med et samarbejde mellem kommunerne og staten. - Vi taler om 30.000 st\u00f8jplagede borgere p\u00e5 den str\u00e6kning, hvor vi \u00f8nsker at neds\u00e6tte hastighedsgr\u00e6nsen. S\u00e5 lige her er det ikke en kommunal opgave. Vi g\u00f8r det, vi kan p\u00e5 de veje, der ligger i vores kommune, siger hun. Men det bliver ikke til en st\u00f8rre \u00e6ndring af hastighedsbegr\u00e6nsningerne p\u00e5 motorvejene lige nu, fort\u00e6ller transportminister Benny Engelbrecht. I f\u00f8rste omgang bliver det til et pilotprojekt p\u00e5 en lille str\u00e6kning af Holb\u00e6kmotorvejen i Hvidovre p\u00e5 vej ud af K\u00f8benhavn. - Id\u00e9en er, at der skal v\u00e6re konkrete eksempler p\u00e5, hvor meget det hj\u00e6lper mod st\u00f8jreduktion, inden der skal forhandles infrastruktur senere p\u00e5 \u00e5ret. Der er bred opbakning til st\u00f8jpuljer, s\u00e5 m\u00e5 vi se p\u00e5 l\u00f8sningerne, n\u00e5r vi har resultater p\u00e5 pilotprojektet, som jeg kan freml\u00e6gge til forhandlingerne, siger transportministeren. Over 500.000 boliger i Region Hovedstaden er plaget af st\u00f8j over den vejledende gr\u00e6nse p\u00e5 58 decibel. Det svarer til halvdelen af alle boliger i regionen. En af dem, der oplever den konstante trafikst\u00f8j lige nu, er Erik \u00d8demark. Han bor i Vallensb\u00e6k lige ved siden Vallensb\u00e6kgrenen, hvor to motorveje m\u00f8des. - Hvis jeg s\u00e6tter mig ud i min have, bliver jeg ramt af den her monotone og konstante baggrundsst\u00f8j. Det lyder fuldst\u00e6ndig som om, at jeg bor t\u00e6t ved Vesterhavet. Det er bare ikke havets b\u00f8lger, der rammer strandkanten, men derimod d\u00e6kkenes st\u00f8j p\u00e5 asfalten, siger han. Selvom trafikst\u00f8jen er slem - og ogs\u00e5 er blevet v\u00e6rre med \u00e5rene - mener Erik \u00d8demark ikke, at det er en mulighed for ham at flytte. - Jeg har boet her i 24 \u00e5r. Det kan ikke v\u00e6re rigtigt, at jeg nu skal flytte. Desuden er over halvdelen af boligerne i kommunen og nabokommunerne st\u00f8jplaget. S\u00e5 hvor skal jeg flytte hen, siger han. Men trafikst\u00f8jen er ogs\u00e5 skyld i en lang r\u00e6kke farligere f\u00f8lgevirkninger. Den p\u00e5virker nemlig s\u00f8vnen og stresser kroppen. Det kan v\u00e6re farligt, fort\u00e6ller K\u00e5re Press-Kristensen, der er seniorr\u00e5dgiver for R\u00e5det for Gr\u00f8n Omstilling. - Man \u00f8ger risikoen for en lang r\u00e6kke sygdomme, n\u00e5r kroppen er stresset, eller n\u00e5r man ikke f\u00e5r sin dybe nattes\u00f8vn. Det er blandt andet hjertekarsygdomme og blodpropper men ogs\u00e5 angst og depression. Det er noget, man skal v\u00e6re meget opm\u00e6rksom p\u00e5, siger han. Mens vestegnsborgmestrene i dag bad transportministeren om hj\u00e6lp til problemet, undrer det K\u00e5re-Press Kristensen, at Region Hovedstaden kun har afsat tre millioner kroner p\u00e5 2020-budgettet til bek\u00e6mpelse af trafikst\u00f8jen. - Det er symbolsk. Det er spil for galleriet, hvor man g\u00e5r ud og siger, at man har sat nogle millioner af til at bek\u00e6mpe problemet. Men det forsl\u00e5r slet ikke tilstr\u00e6kkeligt, siger han. Det er formanden for Transportudvalget i Region Hovedstaden, Jens Mandrup, ikke enig i. Selvom han dog mener, at bel\u00f8bet er lavt, peger han ogs\u00e5 pilen tilbage p\u00e5 transportministeren og staten. - Vi g\u00f8r det, vi kan. Jeg vil gerne give K\u00e5re Press-Kristensen ret i, at der bliver gjort for lidt. Vi bruger de tre millioner p\u00e5 at forske i f\u00f8lgevirkningerne af trafikst\u00f8j, men det er staten, der kan s\u00e6tte st\u00f8jsk\u00e6rme op p\u00e5 deres motorveje, siger han. Derfor mener Jens Mandrup, at politikerne p\u00e5 Christiansborg skal indse, at trafikst\u00f8j er et alvorligt og d\u00f8deligt problem. - Jeg ved godt, at det lyder som en d\u00e5rlig politiker-undskyldning, men vi g\u00f8r alt, hvad vi kan for at l\u00e6gge pres p\u00e5 staten. Vi kan ikke g\u00f8re mere for at beskytte borgerne i Region Hovedstaden mod trafikst\u00f8j, siger han.", "annotations": [{"label": 2, "user": 1}], "meta": {}, "annotation_approver": null, "hash_id": 7021194605182388477, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/borgmestre-i-stoejplagede-kommuner-saenk-hastighedsgraensen-paa"], "section": "K\u00f8benhavn", "author": "Jacob R\u00fctzou Andersen", "date": ["2020-02-05 15:29"], "title": ["Borgmestre i st\u00f8jplagede kommuner: S\u00e6nk hastighedsgr\u00e6nsen p\u00e5 motorvejen"], "title_summary": ["I dag m\u00f8dtes borgmestre i st\u00f8jplagede kommuner med transportministeren for at diskutere trafikst\u00f8j."], "image_caption": "Borgmestre fra den k\u00f8benhavnske vestegn m\u00f8dtes i dag med transportministeren for at dr\u00f8fte udfordringerne med trafikst\u00f8j. (Foto:\u00a0Linda Kastrup \u00a9\u00a0Scanpix)"}
{"id": 252, "text": "Fra n\u00e6ste uge kan k\u00f8benhavnske gymnasieelever komme i en form for gruppeterapi, hvor man l\u00e6rer at kontrollere begyndende angst. Det skriver . Id\u00e9en er at s\u00e6tte ind, f\u00f8r angsten bliver et k\u00e6mpe problem, fort\u00e6ller sundheds- og omsorgsborgmester i K\u00f8benhavns Kommune, Sisse Marie Welling (SF): - M\u00e5let er at s\u00f8rge for, at de her unge mennesker ikke udvikler en diagnose, hvor de skal have medicin hele deres liv eller skal g\u00e5 til psykolog i rigtig lang tid for at f\u00e5 det bedre. Gruppeforl\u00f8bet tilbydes elever, som ikke har f\u00e5et stillet en angstdiagnose, men som en psykolog vurderer vil have gavn af det forebyggende initiativ. Forl\u00f8bene varer syv uger, hvor tolv j\u00e6vnaldrende m\u00f8des en gang om ugen p\u00e5 deres uddannelse. Deltagerne bliver introduceret for redskaber som meditiation og f\u00e5r tilbudt individuelle samtaler. Angst er et stigende problem, for p\u00e5 ti \u00e5r er , if\u00f8lge Sundhedsdatastyrelsen. Hos Danske Gymnasieelevers Sammenslutning er man glade for, at de unge f\u00e5r v\u00e6rkt\u00f8jer til at h\u00e5ndtere angstsymptomer: - Vi skal kunne snakke om de ting, som er sv\u00e6re og g\u00f8r ondt. S\u00e5 hvis det kan v\u00e6re med til at nedbryde nogle af de stereotyper og fordomme, der er, vil det v\u00e6re fantastisk godt, siger organisationens formand, Martin Mejlgaard. K\u00f8benhavns Kommune forventer, at kurserne hvert \u00e5r vil kunne hj\u00e6lpe 216 unge med angstsymptomer. Man har allerede afpr\u00f8vet kurserne som pilotprojekter p\u00e5 ti k\u00f8benhavnske gymnasier. Der er afsat midler til kurserne til og med 2022. Projektet bliver evalueret i 2011, og hvis det er en succes, kan det blive tilbudt til samtlige ungdomsuddannelser i K\u00f8benhavn.", "annotations": [{"label": 2, "user": 1}], "meta": {}, "annotation_approver": null, "hash_id": 4194298422382238753, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/nu-faar-unge-hjaelp-til-tackle-angst-i-tide"], "section": "K\u00f8benhavn", "author": "Kasper Duncan Gram", "date": ["2020-02-10 17:46"], "title": ["Nu f\u00e5r unge hj\u00e6lp til at tackle angst i tide"], "title_summary": ["K\u00f8benhavns Kommune udvider pilotprojekt om angst p\u00e5 gymnasier."], "image_caption": "(Arkivfoto) Over 200 k\u00f8benhavnske gymnasieelever ventes at kunne f\u00e5 hj\u00e6lp til at tackle angstsymptomer som hjertebanken, rysten og s\u00f8vnproblemer, inden det udvikler sig til egentlig angst. (Foto:\u00a0Mads Claus Rasmussen \u00a9\u00a0Scanpix)"}
{"id": 253, "text": "I g\u00e5r sagde briterne formelt goodbye til EU, og det har ikke kun betydning for briterne, men ogs\u00e5 for en r\u00e6kke danske virksomheder. Indtil nu har virksomhederne ellers nydt godt af briternes medlemskab af unionen, der blandt andet sikrer, at handlen mellem Danmark og Storbritannien kan foreg\u00e5 uden told og afgifter. Men p\u00e5 nuv\u00e6rende tidspunkt er der ikke en aftale, som g\u00f8r virksomhederne klogere p\u00e5, hvordan de i fremtiden skal handle med briterne. Det skal de britiske og europ\u00e6iske politikere nu til at dr\u00f8fte, og imens m\u00e6rker danske virksomheder de konsekvenser og den usikkerhed, brexit allerede nu har medf\u00f8rt. Virksomheden Walk With Path begyndte at lave hj\u00e6lpemidler til personer med Parkinsons sygdom for seks \u00e5r siden i London, men nu har danskeren Lise Pape fra Ringsted valgt at flytte ti ansatte til K\u00f8benhavn og en enkelt medarbejder til hjembyen p\u00e5 Midtsj\u00e6lland p\u00e5 grund af brexit. - Det vil sige, at st\u00f8rstedelen af mit team nu er i Danmark frem for i England, siger hun. Lise Pape har planlagt og forberedt sig p\u00e5 brexit gennem flere \u00e5r. Allerede i 2018 oprettede hun et dansk datterselskab for at kunne s\u00f8ge fondsmidler fra EU. - Det var rigtig vigtigt for virksomhedens overlevelse. Som R&D virksomhed (research and development, red.) skal du have ekstern funding (finansiering, red.), og det kan du f\u00e5 p\u00e5 forskellige m\u00e5der. En af dem er gennem EU, siger Lise Pape, der \u00e6rgrer sig over, at hun nu m\u00e5 tr\u00e6kke ansatte ud af England. Briterne kan godt lide dansk wienerbr\u00f8d. I hvert fald fylder det s\u00f8de br\u00f8d en hel del af de 50.000 tons bagv\u00e6rk, som \u00e5rligt sendes fra prim\u00e6rt Danmark til det britiske marked fra Unibakes bagerier i Hvidovre og Kolding. Et marked, der indbringer virksomheden et tocifret millionbel\u00f8b om \u00e5ret. Derfor har Unibake forberedt sig p\u00e5 briternes farvel siden 2018, hvor virksomheden har haft en fast arbejdsgruppe, der skulle se p\u00e5 de v\u00e6rst t\u00e6nkelige scenarier, der kan opst\u00e5, n\u00e5r man ikke l\u00e6ngere har fri adgang til det britiske marked. Og usikkerheden har allerede nu haft konsekvenser for virksomheden, der har faste aftaler om levering af br\u00f8d til sine britiske kunder. - Vi har hele tiden skullet vurdere, hvor meget ekstra vi skulle have p\u00e5 lager i Storbritannien, og det har selvf\u00f8lgelig kostet en masse arbejdstimer og en masse penge, siger Frank Lindegaard Breitenstein, der er Group Supply Chain Director i Lantm\u00e4nnen Unibake. N\u00e5r virksomheder som Unibake v\u00e6lger at fylde op p\u00e5 n\u00f8dlagerne i Storbritannien, s\u00e5 rammer det dem, som skal fragte varerne derover. Henrik Skov Christensen er den vognmand, som sender absolut flest containere til England fra Esbjerg Havn. 70-75 procent af virksomhedens indt\u00e6gter stammer fra godstrafikken til Storbritannien. F\u00f8r brexit var den opgave en fast og stabil forretning, men nu er eftersp\u00f8rgslen noget anderledes. - Hver gang, der er blevet sat en dato for brexit, har vi fyldt en masse gods p\u00e5 lager, og s\u00e5 har eftersp\u00f8rgslen v\u00e6ret faldende, fordi lagrene skulle t\u00f8mmes igen, inden vi kunne sende flere varer over, siger Henrik Skov Christensen. Han har v\u00e6ret n\u00f8dt til at lave nogle af sine faste chauff\u00f8rer om til l\u00f8sarbejdere, ligesom han har m\u00e5ttet s\u00e6lge flere af sine lastbiler. Det er sikkert de f\u00e6rreste briter, som t\u00e6nker p\u00e5 Bornholm, n\u00e5r de bestiller en Filet-O-Fish-burger p\u00e5 McDonald\u2019s. Men faktisk er det den bornholmske fiskerikoncern Espersen, som leverer den torsk, der ligger mellem de to skiver br\u00f8d i fiskesandwichen. En tredjedel af Espersens salg g\u00e5r til Storbritannien, der er deres st\u00f8rste marked. Det er is\u00e6r briternes fork\u00e6rlighed for hvid fisk som torsk og kuller, der driver forretningerne. Derfor er der ogs\u00e5 en hel del p\u00e5 spil for koncernen, n\u00e5r politikere fra EU og Storbritannien skal forhandle om en frihandelsaftale det n\u00e6ste \u00e5r. - Vi vil holde \u00f8je med, om varerne til England kan transporteres over gr\u00e6nserne uden nogen form for toldbehandling fremadrettet. Vi h\u00e5ber, at man f\u00e5r samme standarder som i dag, siger Klaus Nielsen, der er direkt\u00f8r i Espersen.", "annotations": [{"label": 2, "user": 1}], "meta": {}, "annotation_approver": null, "hash_id": 1785124176192798902, "scrape_date": ["2020-03-21 13:18:20"], "url": ["https://www.dr.dk/nyheder/regionale/bornholm/told-paa-wienerbroed-og-fisk-til-mcdonalds-danske-virksomheder-maerker"], "section": "Bornholm", "author": "Thor Malthe Andersen Susanne Kristine Terman Pedersen Ann Smed Madsen Morten S\u00f8g\u00e5rd Volff Kamilla M\u00e6rsk", "date": ["2020-02-01 05:30"], "title": ["Told p\u00e5 wienerbr\u00f8d og fisk til McDonald's? Danske virksomheder m\u00e6rker konsekvenser af brexit"], "title_summary": ["Klaus h\u00e5ber p\u00e5 det bedste, Lise henter ansatte hjem, Frank laver n\u00f8dlager, og Henrik s\u00e6lger ud."], "image_caption": "Brexit har medf\u00f8rt, at Lise Pape har flyttet de fleste af sin virksomheds aktiviteter fra London til Danmark. (Foto:\u00a0PRIVATFOTO \u00a9\u00a0(c) DR) Frank Lindegaard Breitenstein er Group Supply Chain Director i Lantm\u00e4nnen Unibake, der \u00e5rligt sender 50.000 tons bagv\u00e6rk til Storbritannien. (Foto:\u00a0Kamilla M\u00e6rsk \u00a9\u00a0\u00a9 DR K\u00f8benhavn) 70-75 procent af vognmand Henrik Skov Christensens oms\u00e6tning er bundet op p\u00e5 Storbritannien. (Foto:\u00a0Dr \u00a9\u00a0(C) DR Nyheder) Administrerende direkt\u00f8r for den bornholmske fiskerikoncern, Espersen, h\u00e5ber, at han fortsat kan sende fisk ud p\u00e5 det britiske marked uden at betale told og afgifter. (Foto:\u00a0Anne Sofie Feld \u00a9\u00a0(c) DR Bornholm)"}
{"id": 254, "text": "En lyss\u00f8jle op i himlen, roterende regnbueringe i vandet og en massiv gr\u00f8n laserstr\u00e5le. Det er bare nogle af de flere end , som kan opleves i K\u00f8benhavn i \u00f8jeblikket. Copenhagen Light Festival lyser for tredje \u00e5r i tr\u00e6k hovedstaden op og har for f\u00f8rste gang suppleret kunstv\u00e6rkerne med talks om lys, byen, kunst og lysbranchen. Festivalen l\u00f8ber til og med 23. februar.", "annotations": [{"label": 2, "user": 1}], "meta": {}, "annotation_approver": null, "hash_id": -3836318041790248780, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/video-festival-bader-koebenhavn-i-lys"], "section": "K\u00f8benhavn", "author": "Kasper Duncan Gram", "date": ["2020-02-04 20:55"], "title": ["VIDEO Festival bader K\u00f8benhavn i lys"], "title_summary": ["Copenhagen Light Festival er for tredje gang med til at lokke folk ud i februarvejret."], "image_caption": "'Dichroic Sphere' af Jakob Kvist har kun \u00e9n p\u00e6re, men lyser i forskellige farver alt efter, hvordan lyset reflekterer i folien. Den 80 meter lange installation 'The Wave' - af kunstnerkollektivet Vertigo - er tilbage p\u00e5 Ofelia Plads i K\u00f8benhavns Havn. (Foto:\u00a0Mathias Peter Christian v. Kongshaug Production \u00a9\u00a0Copenhagen Light Festival) 'S\u00f8jlen' af Jakob Kvist lyser himlen op og kan ses af op mod 3,9 millioner personer i klart vejr. (\u00a9\u00a0Copenhagen Light Festival) En gr\u00f8n laserstr\u00e5ler lyser fra Tivoli til Refshale\u00f8en via Danhostel ved Langebro. (\u00a9\u00a0Copenhagen Light Festival) Den 80 meter lange installation 'The Wave' - af kunstnerkollektivet Vertigo - er tilbage p\u00e5 Ofelia Plads i K\u00f8benhavns Havn. (Foto:\u00a0Mathias Peter Christian v. Kongshaug Production \u00a9\u00a0Copenhagen Light Festival) 'S\u00f8jlen' af Jakob Kvist lyser himlen op og kan ses af op mod 3,9 millioner personer i klart vejr. (\u00a9\u00a0Copenhagen Light Festival) En gr\u00f8n laserstr\u00e5ler lyser fra Tivoli til Refshale\u00f8en via Danhostel ved Langebro. (\u00a9\u00a0Copenhagen Light Festival)"}
{"id": 255, "text": "- Du er n\u00f8dt til at komme og redde mit barn. S\u00e5dan l\u00f8d beskeden i for\u00e5ret, da Anne Skare Nielsen og hendes mand midt i aftensmaden blev ringet op af en veninde fra villavejen i Drag\u00f8r, som havde brug for hj\u00e6lp. Venindens s\u00f8n Viktor, p\u00e5 dengang ti \u00e5r, var faldet om i hjemmet, og det tydede p\u00e5, at det var hjertestop. - Vi kunne h\u00f8re, at det var alvorligt. S\u00e5 for en sikkerheds skyld k\u00f8rer jeg op til et sted, hvor jeg ved, at der h\u00e6nger en hjertestarter udenfor, fort\u00e6ller Anne Skare Nielsen. Mens Annes mand tog hjem til veninden og hurtigt gav livredende f\u00f8rstehj\u00e6lp til s\u00f8nnen, tog det Anne tre til fire minutter, inden hun kom med hjertestarteren. - Jeg fik sat hjertestarteren p\u00e5 ham, men vendte klisterm\u00e6rkerne forkert, s\u00e5 jeg skulle pille dem af og s\u00e6tte dem rigtigt p\u00e5 ham igen. Men st\u00f8det, som hjertestarteren gav ham, er det st\u00f8d, som satte hans hjerte i gang. Over de seneste \u00e5r er det blevet langt nemmere for Anne Skare Nielsen og andre, der har brug for en hjertestarter, at finde lige netop s\u00e5dan en. Der er nemlig sket en firdobling af d\u00f8gntilg\u00e6ngelige hjertestartere i hovedstadsomr\u00e5det siden 2014. P\u00e5 landsplan findes der i skrivende stund lidt over , hvoraf lidt over 11.500 er tilg\u00e6ngelige d\u00f8gnet rundt. Det viser tal fra Trygfondens hjertestarternetv\u00e6rk. For Anne Skare Nielsen var det overraskende, hvor nemt det var at bruge hjertestarteren. - Jeg n\u00e5r egentlig ikke at t\u00e6nke s\u00e5 meget andet end at s\u00e6tte den ene fod foran den anden. Det er ogs\u00e5 derfor, at det er rigtig rart, n\u00e5r man \u00e5bner en hjertestarter, s\u00e5 f\u00e5r man skridt for skridt vejledning i, hvad man skal g\u00f8re, siger hun. - Hvis den hjertestarter ikke havde v\u00e6ret der, havde Viktor ikke v\u00e6ret her i dag, siger hun. Udviklingen med flere d\u00f8gntilg\u00e6ngelige hjertestartere v\u00e6kker gl\u00e6de hos Hjerteforeningen. - Det er fantastisk, at vi er blevet opm\u00e6rksomme p\u00e5, at en hjertestarter kun g\u00f8r gavn, hvis den er til at f\u00e5 fat p\u00e5, siger direkt\u00f8r i foreningen Anne Kaltoft og forts\u00e6tter: - Derfor er det afg\u00f8rende, at den er tilg\u00e6ngelig 24 timer i d\u00f8gnet. Hjertestarteren kan nemlig v\u00e6re meget vigtig at g\u00e5 i gang med, f\u00f8r der kommer professionel hj\u00e6lp, p\u00e5peger Anne Kaltoft. - Der vil altid g\u00e5 nogle minutter, f\u00f8r en ambulance kommer frem. Og der kan det v\u00e6re sp\u00f8rgsm\u00e5l om liv eller d\u00f8d, at man f\u00e5r skaffet en hjertestarter og bruger den, inden ambulancen n\u00e5r frem, siger hun. Hos Region Hovedstadens Akutberedskab m\u00e6rker man ogs\u00e5, at kendskabet til hjertestarterne er blevet udbredt. - Der er flere, der er i stand til at bruge en hjertestarter og f\u00e5r succes med at st\u00f8de, siger Frederik Folke, som er forskningsleder hos Akutberedskabet i Region Hovedstaden. M\u00e5let er derfor nu, at der kommer endnu flere startere, der kan bruges d\u00f8gnet rundt og gerne hjemme hos borgerne selv. - Vi vil gerne have flere hjertestartere ind i folks egne hjem, hvor st\u00f8rstedelen af hjertestop forekommer, siger Frederik Folke. En af dem, der har f\u00e5et sat en hjertestarter op, er Torben Hansen. Han har en Rema 1000 i Helsing\u00f8r. For ham var det \u00e5benlyst, at hjertestarteren skulle h\u00e6nge udenfor. - I min tidligere butik hang hjertestarteren indenfor. Nu har jeg f\u00e5et en ny butik og har f\u00e5et lavet et skab, hvor den h\u00e6nger lige uden for butikken, s\u00e5 alle kan komme til den d\u00f8gnet rundt, siger Torben Hansen. Butikkens hjertestarter har ikke v\u00e6ret i brug endnu, men det er vigtigt for Torben Hansen, at der er hj\u00e6lp t\u00e6t p\u00e5 hele d\u00f8gnet rundt. - Alle kan blive ramt p\u00e5 alle tidspunkter af d\u00f8gnet. S\u00e5 det er helt h\u00e5bl\u00f8st, hvis vi lukker klokken 22, og der er en, som falder om p\u00e5 gaden 22.30, og vi ikke kan hj\u00e6lpe vedkommende, siger Torben Hansen.", "annotations": [{"label": 1, "user": 1}], "meta": {}, "annotation_approver": null, "hash_id": -5362218911398195674, "scrape_date": ["2020-03-21 13:18:20"], "url": ["https://www.dr.dk/nyheder/regionale/hovedstadsomraadet/viktors-liv-blev-reddet-stoedet-fra-hjertestarteren-var-det-der"], "section": "K\u00f8benhavn", "author": "Ida Zander Karoline Kert", "date": ["2020-01-11 07:00"], "title": ["Viktors liv blev reddet: 'St\u00f8det fra hjertestarteren var det, der satte hjertet i gang'"], "title_summary": ["Der er kommet markant flere hjertestartere, som er tilg\u00e6ngelige d\u00f8gnet rundt, i Region Hovedstaden."], "image_caption": "10-\u00e5rige Viktor fik i for\u00e5ret hjertestop. Venneparret Anne og Jens Aage Skare Nielsen var med til at redde hans liv. Torben Hansen er k\u00f8bmand i Helsing\u00f8r."}
{"id": 256, "text": "Hvis du tror, hospitalsklovne kun er r\u00f8de n\u00e6ser og store f\u00f8dder, s\u00e5 kan du godt tro om igen. En hospitalsklovn, der taler et vredt barn til ro, s\u00e5 psykiaterne kan forts\u00e6tte deres arbejde, eller en klovn der gennem leg f\u00e5r b\u00f8rn til at glemme deres OCD. Det er bare nogle af de opgaver hospitalsklovne foretager sig p\u00e5 b\u00f8rne- og ungepsykiatriske afdelinger rundt om i Danmark. En af afdelingerne er B\u00f8rne- og Ungdomspsykiatrisk Center Glostrup. Her giver klovnene ikke kun b\u00f8rnene en pause fra en h\u00e5rd hverdag med test og unders\u00f8gelser. Klovnene observerer ogs\u00e5 b\u00f8rnene og melder tilbage til psykiaterne, som efterf\u00f8lgende bruger informationerne i deres behandling. - Vi fodrer klovnene med opgaver, som de skal ud at unders\u00f8ge. S\u00e5 kommer de tilbage og fort\u00e6ller, at mens de legede med barnet, s\u00e5 glemte det helt at vaske h\u00e6nder, hvilket barnets OCD ellers fik barnet til, siger Tanja Hedin, der er assisterende afdelingssygeplejerske ved centret i Glostrup. Hospitalsklovnene har udover deres egen uddannelse f\u00e5et et ekstra kursus i at h\u00e5ndtere og v\u00e6re sammen med psykisk syge b\u00f8rn og unge. Arbejdet kr\u00e6ver nemlig en s\u00e6rlig h\u00e5ndtering af b\u00f8rnene. Og Tanja Hedin understreger da ogs\u00e5, at klovnen ikke overtager psykiaterens rolle. - Det er ikke meningen, at klovnene skal udrede og unders\u00f8ge b\u00f8rnene. De kan skabe en stemning, som kan v\u00e6re n\u00f8dvendig for, at jeg eller en psykiater kan g\u00f8re deres arbejde. Det er en stemning, vi andre ikke kan skabe, netop fordi vi ikke er hospitalsklovne, siger Tanja Hedin. Danske Hospitalsklovne har unders\u00f8gt klovnenes arbejde p\u00e5 11 b\u00f8rne- og ungepsykiatriske afdelinger i Danmark. 56 psykiatere og sygeplejersker, der arbejder sammen med klovnene til daglig, har v\u00e6ret med i unders\u00f8gelsen. 96 procent af dem siger, at klovnene hj\u00e6lper med selve behandlingen af b\u00f8rnene. Det betyder meget for Lykke Scheuer, der er hospitalsklovnen \u2019Bagl\u00e6ns\u2019 p\u00e5 B\u00f8rne- og Ungdomspsykiatrisk Center Glostrup. For hende er det vigtigt, at det nu er dokumenteret, at hendes arbejde er mere end klich\u00e9erne om r\u00f8de n\u00e6ser og fjollet t\u00f8j. - Helt personligt kan jeg slappe mere af nu, n\u00e5r jeg siger, at jeg er hospitalsklovn p\u00e5 en psykiatrisk afdeling. Nu er mit arbejde dokumenteret som hj\u00e6lp til behandlingen, siger Lykke Scheuer.", "annotations": [{"label": 2, "user": 1}], "meta": {}, "annotation_approver": null, "hash_id": -3860575952212765542, "scrape_date": ["2020-03-21 13:18:21"], "url": ["https://www.dr.dk/nyheder/regionale/hovedstadsomraadet/ikke-bare-en-hospitalsklovn-baglaens-er-en-del-af-behandlingen"], "section": "K\u00f8benhavn", "author": "Oliver Breum", "date": ["2020-01-24 19:30"], "title": ["Ikke bare en hospitalsklovn: 'Bagl\u00e6ns' er en del af behandlingen af psykisk syge b\u00f8rn"], "title_summary": ["11 af landets b\u00f8rne- og ungepsykiatriske afdelinger bruger hospitalklovne som en del af behandlingen."]}
{"id": 259, "text": "N\u00e5r dit barn skal til sv\u00f8mning, skal du slukke mobilen, l\u00e6gge den i lommen eller helt lade den blive hjemme eller i bilen. Det mener flere sv\u00f8mmeklubber i hovedstaden, som oplever, at for\u00e6ldre ikke overholder sv\u00f8mmehallernes mobilregler. For for\u00e6ldrene har hovedet nede i mobilen i omkl\u00e6dningsrummet, ved bruserne og inde i sv\u00f8mmehallen, mens b\u00f8rnene sv\u00f8mmer. Det oplever de blandt andre i sv\u00f8mmeklubben MK31 og Hovedstadens Sv\u00f8mmeklub. - For\u00e6ldrene st\u00e5r i omkl\u00e6dningsrummene og s\u00e5gar i baderummene med deres mobiltelefoner, og n\u00e5r man konfronterer dem, f\u00e5r man mange gange det svar, at de bare st\u00e5r og sms\u2019er. Men der er jo kameraer i telefonenerne, og det er det, der er problematisk, siger formand for sv\u00f8mmeklubben MK31 Tommy Jensen. I mange sv\u00f8mmehaller er der skilte om, at mobiler er forbudt, men det bliver ikke overholdt af for\u00e6ldrene. - Det er problematisk, for der er b\u00f8rn og unge i omkl\u00e6dningsrummene, og n\u00e5r de ser deres for\u00e6ldre med telefonerne, t\u00e6nker de, at de ogs\u00e5 m\u00e5. Og fra at b\u00f8rn tager et billede af et andet barn i omkl\u00e6dningsrummet, og til det eventuelt havner p\u00e5 et socialt medie, er der ikke langt, forklarer Allan Nyhus, formand for Hovedstadens Sv\u00f8mmeklub. Efter en episode med en dreng, der blev fotograferet i omkl\u00e6dningsrummet, ville Tommy Jensen egentlig gerne bede for\u00e6ldrene om at aflevere deres telefoner ved indgangen, n\u00e5r de gik ind i sv\u00f8mmehallen, men det bliver for omfattende for klubben: - Der er et sp\u00f8rgsm\u00e5l omkring forsikring, fordi telefonerne kan blive stj\u00e5let, og hvis vi skal ans\u00e6tte nogle til at st\u00e5 for det her, s\u00e5 skal vi betale l\u00f8n til dem, siger Tommy Jensen. I stedet h\u00e5ber begge sv\u00f8mmeklub-form\u00e6nd, at der kan skabes en kultur\u00e6ndring, s\u00e5 det g\u00e5r op for for\u00e6ldrene, hvor vigtigt det er, at de dropper mobilen i sv\u00f8mmehallen. - Vi er n\u00f8dt til at forklare for\u00e6ldrene, hvorfor det er vigtigt, at de ikke sidder med telefonerne fremme. Det er en snak om digital dannelse, og det er en vigtig snak at tage med for\u00e6ldrene og b\u00f8rnene, s\u00e5 vi er sikre p\u00e5, at billeder ikke havner de forkerte steder, mener Allan Nyhus fra Hovedstadens Sv\u00f8mmeklub. Hos K\u00f8benhavns Kommune kender de godt til klubbernes udfordringer med for\u00e6ldrene \u2013 ligesom de ogs\u00e5 oplever, at mobilreglerne brydes i sv\u00f8mmehallernes ordin\u00e6re \u00e5bningstider. Derfor g\u00f8r kommunen nu en indsats for at mindske mobilbrugen. Det skal ske ved at g\u00f8re skiltningen mere tydelig og g\u00f8re venteomr\u00e5derne mere attraktive. - Vi kigger eksempelvis p\u00e5 skiltning og p\u00e5, hvordan vi kan informere p\u00e5 andre m\u00e5der, for der er nok nogle, der ikke t\u00e6nker over, at de bruger telefonen der, siger Steve Martinussen, sektionsleder i ejendomsdrift og service i K\u00f8benhavns Kommunes kultur \u2013 og fritidsforvaltning. Han tror ikke, at det er en holdbar l\u00f8sning at bede for\u00e6ldrene om at aflevere deres telefon, n\u00e5r de g\u00e5r ind i sv\u00f8mmehallerne. - Det er lidt omsiggribende. Vi vil hellere henvise til der, hvor man m\u00e5 bruge sin telefon, fx i de forhaller, som vi er ved at renovere. Vi har ikke ressourcer til at g\u00e5 den anden vej, siger Steve Martinussen. Tiltagene og id\u00e9erne bliver godt modtaget af sv\u00f8mmeklubberne, som mener, det er vigtigt, at for\u00e6ldrene g\u00e5r foran som de gode eksempler: - Det er en god ide at s\u00f8rge for, at der kommer hyggelige steder at v\u00e6re for for\u00e6ldrene, hvor de kan bruge mobilen Det er en god vej at g\u00e5, siger Allan Nyhus.", "annotations": [{"label": 2, "user": 1}], "meta": {}, "annotation_approver": null, "hash_id": -2742711631698196240, "scrape_date": ["2020-03-21 13:18:22"], "url": ["https://www.dr.dk/nyheder/regionale/hovedstadsomraadet/laeg-telefonen-vaek-svoemmeklubber-kaemper-med-mobilglade"], "section": "K\u00f8benhavn", "author": "Kathrine Ejdum Kj\u00f8lberg", "date": ["2020-02-13 12:27"], "title": ["L\u00e6g telefonen v\u00e6k! Sv\u00f8mmeklubber k\u00e6mper med mobilglade for\u00e6ldre"], "title_summary": ["Flere skilte, hyggeligere venterum og h\u00f8jtalerkald skal opdrage for\u00e6ldrene og sikre digital dannelse."], "image_caption": "Det er sv\u00e6rt at undg\u00e5 mobiltelefoner - og dermed kameraer - i sv\u00f8mmehallerne, n\u00e5r for\u00e6ldre hyppigt bruger mobilen i ventetiden i sv\u00f8mmehallen, omkl\u00e6dningsrummet og i badeomr\u00e5det. N\u00e5r ventende for\u00e6ldre bruger deres inde i sv\u00f8mmehallen og i omkl\u00e6dningsrummene, g\u00f8r b\u00f8rnene det ogs\u00e5. Og det er et problem, for de fleste mobiltelefoner har indbyggede kameraer. (Foto:\u00a0Mads Jensen \u00a9\u00a0Copyright: www.fedefotos.dk / Mads Jensen) S\u00e5dan ser et af skiltene ud, som er blevet sat op i sv\u00f8mmehallerne."}
{"id": 260, "text": "Plastikglas, tennisbolde og gamle d\u00e5ser bliver kastet i hver sin skraldepose. Og det er ikke kun af p\u00e6dagogerne, men i den grad ogs\u00e5 af de sm\u00e5 poder i B\u00f8rnehuset Gnisten i Gladsaxe. For her arbejder man nemlig med - blandt andet dem, der handler om klimaindsatser. I 2015 satte FN's 193 medlemmer en r\u00e6kke m\u00e5l for, hvordan vi som verdenssamfund sikrer kloden en b\u00e6redygtig udvikling. Det hele bliver gjort i b\u00f8rneh\u00f8jde ved at v\u00e6re p\u00e5 skraldejagt i skoven og rydde op i naturen, siger p\u00e6dagog Anne Tange Elmsted. - B\u00f8rnene forst\u00e5r nok ikke det store billede, men de l\u00e6rer det n\u00e6re. Genbrug, genanvendelse og det at passe p\u00e5 naturen bliver en del af deres liv og hverdag. B\u00f8rnene l\u00e6rer ogs\u00e5, hvordan de sorterer deres affald. - De kommer l\u00f8bende ind om morgenen og har fundet noget p\u00e5 vej til b\u00f8rnehaven, og s\u00e5 kaster de det i den rigtige skraldespand, siger Anne Tange Elmsted. Og det er ikke kun i Gladsaxe, at man s\u00e6tter fokus p\u00e5 klima og b\u00e6redygtighed. Ogs\u00e5 i Gentofte, K\u00f8benhavn, Frederiksberg, Fredensborg, Ballerup, Fures\u00f8 og T\u00e5rnby kommuner er verdensm\u00e5lene rykket ind i daginstitutionerne. I B\u00f8rnehuset Kl\u00f8vedalen i Gentofte er det s\u00e6rligt i forbindelse med madlavning, at b\u00f8rnene l\u00e6rer om b\u00e6redygtighed og klima, siger leder Pernille Brems. - Vi inddrager b\u00f8rnene i k\u00f8kkenet, s\u00e5 de f\u00e5r kendskab til r\u00e5varer og gr\u00f8ntsager. Og det giver gode snakke om, hvad de selv har derhjemme i k\u00f8leskabet. Kristine Kryger, der er formand for Opgaveudvalget FN\u2019s verdensm\u00e5l i Gentofte Kommune, mener, at alle borgere uanset alder kan involveres i dem. - B\u00f8rnene f\u00e5r st\u00f8rre indblik i, at de s\u00e6tter et aftryk p\u00e5 verden og selv kan handle mere b\u00e6redygtigt, siger hun. Og udover fokus p\u00e5 klimavenlig kost, tr\u00e6kker b\u00f8rn og p\u00e6dagoger ogs\u00e5 i gule veste og g\u00e5r p\u00e5 affaldsindsamling. - De finder ud af, hvad det er for noget skrald, der bliver smidt, og hvad man s\u00e5 skal g\u00f8re ved det. Det er b\u00e5de sjovt for dem, og de l\u00e6rer noget af det, siger Kristine Kryger. P\u00e5 Frederiksberg mener borgmester Simon Aggesen fra Det Konservative Folkeparti, at det er perfekt at fange b\u00f8rn til at l\u00e6re tanken bag m\u00e5lene. - B\u00f8rn i den alder er umiddelbare og nemme at begejstre. Og derfor er der en \u00e5ben d\u00f8r for at fort\u00e6lle nogle af de v\u00e6rdier, der ligger i verdensm\u00e5lene, siger han.", "annotations": [{"label": 1, "user": 1}], "meta": {}, "annotation_approver": null, "hash_id": 1470185846818509225, "scrape_date": ["2020-03-21 13:18:22"], "url": ["https://www.dr.dk/nyheder/regionale/hovedstadsomraadet/verdensmaal-i-boernehoejde-boernehaver-skal-laere-om-sult"], "section": "K\u00f8benhavn", "author": "Nanna Mortensen Ida Zander Jensen", "date": ["2020-02-18 18:44"], "title": ["Verdensm\u00e5l i b\u00f8rneh\u00f8jde: B\u00f8rnehaver skal l\u00e6re om sult, fattigdom og b\u00e6redygtighed"], "title_summary": ["Som en del af projektet i flere hovedstadskommuner l\u00e6rer b\u00f8rnene at sortere skrald."], "image_caption": "B\u00f8rnehaveb\u00f8rnene i 'Gnisten' i Gladsaxe Kommune med alt det skrald de har samlet. B\u00f8rnehaven er en af b\u00f8rnehaverne, der har FN's verdensm\u00e5l p\u00e5 programmet. (Foto:\u00a0Nanna Mortensen \u00a9\u00a0(c) DR) S\u00e5 meget skrald fik b\u00f8rnehaveb\u00f8rnene fra 'Gnisten' samlet ind i l\u00f8bet af kort tid. (Foto:\u00a0Nanna Mortensen \u00a9\u00a0(c) DR)"}
{"id": 261, "text": "Tre tragiske d\u00f8dsfald har f\u00f8rt til hurtigere behandling af meningitis-patienter i Region Hovedstaden. I 2016 og 2017 kostede smitsom meningitis nemlig tre drenge fra hovedstadsomr\u00e5det livet - blandt andet fordi der gik for lang tid, f\u00f8r de fik behandling. Blandt andre for\u00e6ldrene til de tre drenge har bidraget til at nedbringe behandlingstiden. For de ved, hvordan det er at m\u00f8de sundhedssystemet med et kritisk sygt barn, fort\u00e6ller Ivar Petersen, far til Hans, som d\u00f8de af meningitis i 2017. - Man bliver jo skubbet fra afdeling til afdeling, og man har alle de her overflytninger. Og hver eneste ekspert inden for omr\u00e5derne er sikker p\u00e5, hvad de laver, og hvad de skal g\u00f8re. Men de har faktisk ikke rigtig nogen id\u00e9 om, hvad der foregik f\u00f8r, og hvad der kommer til at foreg\u00e5 lige efter, siger han. Derfor har Region Hovedstaden siden arbejdet p\u00e5 at kunne stille hurtigere diagnoser, og det er lykkedes at nedbringe tiden fra patientens ankomst til hospitalet til behandlingen starter med en time. I de fleste tilf\u00e6lde tager det nu 2,5 time, f\u00f8r behandlingen er i gang, fort\u00e6ller regionsr\u00e5dsformand i Hovedstaden, Sophie H\u00e6storp Andersen (S). - Der er markant flere, der i dag bliver sat i relevant antibiotisk behandling, end der var tidligere. Og det bliver vi ved med at arbejde med. - Vi vil selvf\u00f8lgelig gerne have, at vi ogs\u00e5 f\u00e5r dem med, hvor der g\u00e5r for lang tid, og det bliver kritisk i forhold til at behandle sygdom, siger hun. Regionsr\u00e5dsformanden pointerer, at de p\u00e5r\u00f8rendes hj\u00e6lp til at udvikle hurtigere behandlingstid har v\u00e6re s\u00e6rligt v\u00e6rdifuld. For de kan fort\u00e6lle om forl\u00f8bet p\u00e5 en anden m\u00e5de, end fagfolk kan. - Vi har set p\u00e5, om personalet fx lyttede til de oplevelser, de havde omkring at se deres barn v\u00e6re ekstremt sygt og m\u00e5ske give input undervejs. Og s\u00e5 har man mulighed for at f\u00e5 en 'second opionion' lettere, end det har v\u00e6ret tidligere. Det har v\u00e6ret meget l\u00e6rerigt, og noget vi tager med videre, siger Sophie H\u00e6storp Andersen. Regionen har lanceret 10 punkter, der skal g\u00f8re det bedre. DR har udvalgt fire af de mest markante. Der er blevet lavet to e-l\u00e6ringsforl\u00f8b om meningitis og meningokoksygdom. Det ene handler om b\u00f8rn, det andet om voksne. Gennem billeder, \u00f8velser og fakta er m\u00e5let, at flere l\u00e6ger og sygeplejersker f\u00e5r kendskab til sygdommen og symptomerne. Dermed \u00f8ger man sandsynligheden for, at en succesfuld og rigtig behandling s\u00e6ttes i gang. Alle nye ansatte p\u00e5 medicinske afdelinger og akutmodtagelsen skal tage kurset. Uafklarede patienter m\u00e5 ikke hjemsendes, f\u00f8r der er kommet svar p\u00e5 akutte blodpr\u00f8ver, der er taget for at udelukke akutte, livstruende sygdomme. Derudover er der indk\u00f8bt apparater, som kan be- eller afkr\u00e6fte, om der er tale om influenza eller meningitis, da meningitis og meningokoksygdom, is\u00e6r i starten, kan v\u00e6re sv\u00e6r at skelne fra influenza. P\u00e5 den m\u00e5de kan man hurtigt sortere i de patienter, der fortsat skal udredes for andre sygdomme end influenza. Selvom p\u00e5r\u00f8rende og patienter ikke har en sundhedsfaglig uddannelse, s\u00e5 er det ofte dem, der har det bedste overblik over en indl\u00e6ggelse. Derfor skal deres bekymringer tages alvorlig og i h\u00f8jere grad give anledning til, at man tilkalder en ekstra l\u00e6ge, som kan vurdere situationen. \u00d8velse g\u00f8r mester - det g\u00e6lder ogs\u00e5 p\u00e5 de medicinske afdelinger og i akutmodtagelsen. Derfor skal l\u00e6ger og sygeplejersker tr\u00e6ne teamsamarbejde, mere \u00e5benhed og anerkendelse for bekymringer om meningitis og andre sj\u00e6ldne, alvorlige sygdomme.", "annotations": [{"label": 2, "user": 1}], "meta": {}, "annotation_approver": null, "hash_id": 2486443606066068939, "scrape_date": ["2020-03-21 13:18:22"], "url": ["https://www.dr.dk/nyheder/regionale/hovedstadsomraadet/efter-tre-tragiske-doedsfald-nu-faar-meningitispatienter"], "section": "K\u00f8benhavn", "author": "Kamilla M\u00e6rsk", "date": ["2020-02-22 10:56"], "title": ["Efter tre tragiske d\u00f8dsfald: Nu f\u00e5r meningitispatienter hurtigere behandling"], "title_summary": ["Patienter med symptomer p\u00e5 meningitis f\u00e5r hurtigere den rigtige diagnose og behandling i Region Hovedstaden."], "image_caption": "V\u00e6rdifulde input fra de p\u00e5r\u00f8rende til tre afd\u00f8de drenge har nedsat tiden fra ankomst til hospital og til behandlingsstart med \u00e9n time. ARKIVFOTO  (Foto: Jens N\u00f8rgaard Larsen/Scanpix 2017) (Foto:\u00a0Jens n\u00f8Rgaard Larsen \u00a9\u00a0Scanpix)"}
